# -*- mode: mandoku-view; -*-
#+TITLE: 東江家藏集
#+DATE: 2015-08-25 00:22:16.189294
#+PROPERTY: ID KR4e0149
#+PROPERTY: BASEEDITION WYG    
#+PROPERTY: JUAN 卷七
<pb:KR4e0149_WYG_007-1a>¶
欽定四庫全書¶
　東江家藏集巻七(中集三/)¶
　　　　　　　　　　　　　明　顧清　撰¶
　北游稿¶
　　詩九十八首¶
　　　乙夘正月抑之以疾告歸蓋有為也作春雪歌¶
　　　　送之¶
昨夜西堂春夢好已向池邊覔芳草雪花日暮忽滿城¶
<pb:KR4e0149_WYG_007-1b>¶
無乃天欲畱君行驚飛亂舞不自制黄雪冥冥直侵地¶
公子城東醉未歸將軍塞上愁無寐此時念君當别離¶
官河千里氷未澌僕夫宵裝待明發車輪凌兢馬蹄滑¶
旗亭呼酒强勸君明朝望君越與秦丈夫結束自有地¶
征途藥餌宜相親玉河東隄舊行路冒雪送君從此去¶
無限幽懷不易論回首西垣萬銀樹¶
　　　上苑聞鳩(閣試/)¶
春波溶溶宫栁低春雲漠漠斑鳩啼栁隂漸深看不見¶
<pb:KR4e0149_WYG_007-2a>¶
時復數聲金殿西青繩輦路無塵土鳴鞘不來日亭午¶
高樹低枝相應呼似惜田農望時雨農人望雨心如渴¶
鳩啼日暮聲不歇乾明門前春氣深太液池頭煙水闊¶
煙水㣲茫連别殿忽去還啼畫樓畔栁密花深不再聞¶
時復宫壺墜銀箭憶昨至尊親勸農青旂黛耜臨春風¶
一聲此日徹天耳碧霄幾見回重瞳八年海宇歌太平¶
春田處處斑鳩聲緑秧刺波桑椹青却憶江南村落行¶
　　　春雨(同上/)¶
<pb:KR4e0149_WYG_007-2b>¶
麥苗侵壠黍含滋㣲雨東來似有期涼拂畫樓分迥野¶
潤兼紅杏㸃清池豐穰竟愜三農望造化寧於一物私¶
想得宸游同衆喜彩簾高捲看飛絲¶
　　　首夏即事(同上/)¶
金獸香殘晝漏稀嫩槐庭院午風㣲蜜房分子蜂初靜¶
書閣垂簾燕自飛小碾試茶催瀹鼎輕刀裁葛已成衣¶
故園遥憶三江外梅豆青青筍過扉¶
　　　内閣賞芍藥次韻二首(時閣老義興徐公洛陽/劉公長沙李公徐劉首)¶
<pb:KR4e0149_WYG_007-3a>¶
　　　　(倡長沙及學士篁/墩程公以下皆和)¶
層城紫閣對隂隂天與名花著意深素瓣巧攅憐玉帶¶
醉顔微暈側檀心一時勝賞誰當繼前輩流芳故許尋¶
擬和陽春歌浩態斜陽步屧幾沉吟¶
紫泥封後玉堂歸閣吏鈎簾午漏稀花事直於今爛漫¶
賞心猶自惜芳菲官廚次第傳宫醖城日參差散錦帷¶
不似維揚䜟金紫年來春色滿黄扉¶
　　　午日即事¶
<pb:KR4e0149_WYG_007-3b>¶
節物相催似轉蓬御筵仍見綵絲紅君王未押羣臣燕¶
先酌蒲觴壽兩宫¶
　　　白燕(已上皆閣試/)¶
海國年年傍社歸春來爭訝羽毛非不經乳穴移仙骨¶
似剪齊紈作舞衣已化玉叙空悵望未消紅縷故依稀¶
月明昨夜風簾動驚起還隨白練飛¶
　　　桐隱為龔九成賦¶
鳳凰起丹穴不息凡木枝飛飛度中州正值軒虞時六¶
<pb:KR4e0149_WYG_007-4a>¶
律既以諧九徳被絃徽回瞻紫山岑青桐映朝曦醴泉¶
漱其根祥飇扇萎㽔一斂赤霄羽永日共娛嬉由來千¶
仞心豈有稻粱思黄鵠淩紫煙一往無還期雲鵬六月¶
息荒忽經天池古來高尚徒不必皆潁箕終南隔人世¶
達士供一嗤方寸有萬里何須裂冠緌(九成有冠帶/時游京師)我¶
歌桐隱篇想象巻阿詩君王富車馬遲爾看來儀¶
　　　題扇送同年奚從之使海南¶
仙人乘槎南海去祖席燕市已分氷把贈金陵半輪月¶
<pb:KR4e0149_WYG_007-4b>¶
為君隨處掃炎蒸¶
　　　有草名鴈來紅者莖葉如雞冠而無花得霜紅¶
　　　　甚俗呼老少年或畫以貽樗翁良徳南夫因¶
　　　　賦以為壽予亦繼作¶
凉風過林薄衆緑俱以萎嫣然叢葦間見此春花姿物¶
變理趨朽化工豈其私老螳縁其顛顧盼如有思物情¶
憐晩榮予亦懷安期因之發孤咏持玩惜芳時¶
　　　送宗都運廷威之長蘆¶
<pb:KR4e0149_WYG_007-5a>¶
我家東海居目擊鹺丁苦民勞莫如農衣食自王土輸¶
官贏斗升小大得濡喣溟沙列萬竈勺合盡官府肩箱¶
入連倉私鬻翦為虜燎薪與募直一一挂文簿商課或¶
不充輸錢為市補緡鏹非天墜貿易復何所不應為法¶
初乃爾自相牾公私兩煎迫稱貸日旁午窮年困炎歊¶
肉盡繼肝膂坐令兼并徒旦暮收拾伍(亭丁雨雪假貸/晴而輸鹽有不)¶
(出旬月而/償倍利者)微文牽積弊魚爛不可舉常思桑孔意寧料¶
遽如許必逢忠愛士重為整機杼宗君滄州行倚任切¶
<pb:KR4e0149_WYG_007-5b>¶
當宁北南雖殊風物久理同蠱執炎思冷風久亢覬霖¶
雨便文止須㬰垂名動千古予言未可窮君行念靡盬¶
　　　送同年施亨父令固始¶
霄漢初分列宿光固陵回首是桐鄉驛程到日齊封盡¶
鄉信回時郢樹蒼莫以官曹殊内外直須政事撫流亡¶
老成人物經綸手遴選應無負廟堂¶
　　　送沈良臣赴南雄守¶
南安舊俗思張守又喜南雄得使君五嶺封疆元不改¶
<pb:KR4e0149_WYG_007-6a>¶
三吳人物並能文香凝畫閣晨聽事風捲朱旗曉看耘¶
正使勳名照青簡未須違逺歎紅雲¶
　　南雄北界南安民以負擔為利數起爭焉張公汝¶
　　弼守南安為正疆界而二邦之訟息故詩語及之¶
　　　秋郊觀稼(閣試/)¶
金天高迥霜日晶原田靡靡黄雲平老農攜饁坐田首¶
梨棗綴樹光晶熒兒童笑呼驅鳥雀落日村巷多歡聲¶
我行按轡為助喜感歎欲去還徐行前年江南雨連月¶
<pb:KR4e0149_WYG_007-6b>¶
百穀爛死秋無成去年山東仍苦旱塍尾兆坼横庚庚¶
室中啼呼道傍卧豈有束穗酬深耕今年豐稔信可樂¶
却思舊日還心驚茫茫禹甸極四海安得是處皆豐盈¶
君不見紫瑶草俱長物惟有豐年婦子寧¶
　　　徐希曽母夀六十¶
天上春衣絢綵霞庭前慈竹間黄花仙家嵗月看初遍¶
聖主恩波未有涯青鏡自知雙鬢在玉梭曾度五更賒¶
遥知孫子稱觴罷猶自從容問鹿車¶
<pb:KR4e0149_WYG_007-7a>¶
　　　嘉興蹇貳守六十得子¶
青雀東飛入海雲夢熊新兆恊生申天將福𦙍怡眉壽¶
人向箕裘卜世臣那用鉛砂還漢鼎直須花甲度莊椿¶
無由共酌鴛湖渌一覩天家五色麟¶
　　貳守係少師忠靖公之後¶
　　　題畫送李大尹¶
雲白天青暎海山使君花縣白雲間山中老稚收成畢¶
齊望雙鳬日下還¶
<pb:KR4e0149_WYG_007-7b>¶
　　　冶齋先生挽詩¶
獵獵紅旌動驛舟蕭蕭行李不禁秋鹽梅已觖蒼生望¶
樗櫟虛慙藥籠收聖眷有隆餘䘏典國謀誰與記先憂¶
西風一掬羊曇淚東去遥添逝水流¶
　　　挹泉¶
寒泉出幽谷上有長松林我行林谷間毛髮増蕭森脫¶
纓不忍濯竟日臨清深清深堪娛嬉感彼潢汙池當其¶
在山時泓澄亦如斯皓質本易涅素心亦難持誰能幽¶
<pb:KR4e0149_WYG_007-8a>¶
谷裏相對弄珠璣¶
　　　城南别墅¶
夢裏南徐漏未殘角巾回首便商顔傍村花竹多侵市¶
背郭亭臺逺見山身世百年雲變盡功名千古鳥飛還¶
尋常諸杜頻來往賭酒敲詩亦未閒¶
　　　送方與義赴資陽得讀字丙辰齋居作¶
陽精行天明四目孽狐潛形狡兎伏太㣲郎位發光潤¶
萬里炎荒起遷逐(與義以給事中/貶雲南某驛丞)平生未識晉鄙陽邂¶
<pb:KR4e0149_WYG_007-8b>¶
逅幸餞忠州陸男兒有身許家國風波雨雲隨反覆資¶
陽雖逺實壯縣次第皇恩此牽復古來直躬多坎坷畢¶
竟綱常係吾屬眼前瑣細猶不棄如君豈合長碌碌天¶
衢崢嶸嵗華盡車輪宵脂馬晨粟峨嵋西南望松桂已¶
覺春陽動幽谷從來自許百鍊鋼此去人看九秋菊微¶
之一折輕自壞元城百挫無轉足兩公遺事炳丹青牙¶
籖時整西風讀¶
　　　齋居和同館曹良金刑部韻¶
<pb:KR4e0149_WYG_007-9a>¶
華月分光映列躔白雲元共紫微連爐熏茗盌還今夕¶
閣試堂書又隔年功業要看歸宿地賡酬不礙往來篇¶
欲驅蹇劣追神駿撥盡寒灰午夜前¶
　　　送殷通判之嚴州¶
三百危灘走急流萬重山色䕶嚴州人家樹裏開圖畫¶
驛吏花間候綵舟駿足豈應今日展高名合向晩年收¶
子陵祠廟雲霞上為想春風露冕游¶
　　　烏木扇歌¶
<pb:KR4e0149_WYG_007-9b>¶
南蕃烏查烏角光剡溪溪藤色比霜兩物迢迢天一方¶
阿誰妙手巧裁量坐令皎月生筐箱金花㸃綴七寶裝¶
牙簫鈿靨回光芒為君鼓舞生清凉回思故國雲茫茫¶
枯蔓朽株紛路傍人生貴賤豈有常犧尊溝斷同根芳¶
君不見金門六月清暑殿猶堪舒巻奉君王¶
　　　陪李子陽吳克温二太史杭世卿吏部游城東¶
　　　　潘氏園賦得流水¶
玉泉山前看濫觴鳬鷖翔集菰蒲香逺波明滅帶城闕¶
<pb:KR4e0149_WYG_007-10a>¶
别派宛轉通林塘褰衣經涉孺子喜展席俯視塵襟凉¶
斜陽上馬傍隄去極目東流思故鄉¶
　　　游香山¶
幾年塵裏說登山涉磵穿林路幾盤碧樹樓臺深見寺¶
紅雲城闕逺平闌廊僧揖客多鄉語(主僧暟東白嘉定/人其徒多鄉曲也)¶
春菜登盤稱野餐斜日催人强歸去欲從羸馬謝朝冠¶
　　　送李原復之南京刑部¶
水雲亭上坐論詩眼見紅芳落酒巵好景一番連孟夏¶
<pb:KR4e0149_WYG_007-10b>¶
故人相繼作分司風波道路君應識氷蘗心懷我舊知¶
兩字哀矜一尊酒臨歧不唱渭城詞(原復與黄天章名/第皆不當南選)¶
　　　升彼高堂為毛太安人夀¶
升彼高堂酌其兕觥兕觥欣欣春酒載盈維彼碩人是¶
介是承碩人雍雍厥徳洵美載其有家維惠恭止維惠¶
恭止休其承祉其祉伊何蘭茁其芽處也家寶出維國¶
華國華有輝維帝寵嘉錫之鸞書曰汝之報汝考汝母¶
汝迪汝教維往莫追生也永耀碩人拜命弗掖弗持珠¶
<pb:KR4e0149_WYG_007-11a>¶
翟霞裳象服孔宜邦人來觀秩秩其儀其儀秩秩其容¶
有懌乃筵斯堂乃几斯席碩人燕胥籩豆有繹維南有¶
山維東有海碩人壽考終燕樂豈山石弗礪海波弗塵¶
維彼碩人於千百春¶
　　　雙桂堂為宜興張世麟世鳳賦¶
美人出南國文采並嫺都風雲一朝㑹聯步起天衢伯¶
也空冀北叔兮照三吳何異同根桂分庭各敷腴春風¶
㑹京邑閭里増歡娛聯芳世所羨况此一嵗俱峩峩雙¶
<pb:KR4e0149_WYG_007-11b>¶
桂堂麗榜輝新圖清芬既不異茂榦宜相扶昔聞雲間¶
陸亦有眉山蘇往跡炳如在師賢在吾徒皇風發雅奏¶
金石間笙竽願附棠華詠千秋揚令橅¶
　　　題竹¶
懸石嵌青空下臨湘江水中宵明月來照見青鸞尾¶
　　　送王敬止使朝鮮¶
大人值興運避地開東藩八條一以施禮俗儀中原燕¶
滿中擾亂淳風久仍存流傳扶餘慈至性天所惇真徳¶
<pb:KR4e0149_WYG_007-12a>¶
頌唐運金石振清温至今雲海上想象扶桑暾皇帝膺¶
寶厯威徳被魚豚維東實首順珪組繼脹膰赴告謹終¶
始寵數亦殷繁皇皇使者車中天下旂幡共瞻天人姿¶
照耀東海垠宇宙有大界中華有常尊奉使固有體專¶
對非徒言春風海山道注目盼回軒¶
　　　送李太史希賢提學浙江¶
吳越連雲海蓬瀛切斗樞皇仁無内外憲府敕文儒左¶
掖天低戸西清月在隅法冠初著豸文筆近提朱(太史/近同)¶
<pb:KR4e0149_WYG_007-12b>¶
(考春/闈)甄别推明鑑陶鎔屬大鑪化源深滌溉皇路儼馳¶
驅帖括經言病雕鐫士習殊洗心端有待簡命的非徒¶
列屋思明燭停雲悵據梧真淳欽雅度灑落見長圖梁¶
棟時方重昌苓世並須未應嗟逺别回首是清都¶
　　　送楊䆳菴提學陜西¶
海内聲華四十春向來江漢夢猶新門墻愧不參諸子¶
祖席何期列從賓東壁二星終近斗南徐一水又通秦¶
平生萬里真無負到處青雲滿後塵¶
<pb:KR4e0149_WYG_007-13a>¶
　　　送沈雲松還上海(進士仁甫之父/)¶
已覺人間萬事全鍾情猶為别離牽但令消息年年好¶
即是斑衣舞膝前¶
　　　送沈明本教泰順¶
欲别無言意萬重扁舟望望過江東名塲自昔有遺恨¶
學海幾年成此翁人向中朝愧山簡天教南士識胡公¶
雲門鴈蕩經行處為想肩輿入畫中¶
　　　送沈鳴岐教壽昌¶
<pb:KR4e0149_WYG_007-13b>¶
七里灘頭倚短篷錦雲峯裏坐春風舊來鸑鷟文猶炳¶
老去驊驑氣尚雄人世幾番雲作雨功名千古鳥飛空¶
何當共酌桐江水一洗從前鄙吝胷¶
　　　送李子陽先生歸省¶
朝下西清月未沉東門冠盖簇儒林湖山夢裏三年别¶
風雨秋前一夜心後閣承歡青鳥集前星回望綵雲深¶
潘家林外春隂在還許追陪繼賞音¶
　　　送王伯安下第還餘姚¶
<pb:KR4e0149_WYG_007-14a>¶
五色光中炫早曦丹山秋日鳳南飛常疑勁翮冲霄慣¶
未信中原結網稀吳越天連雙闕迥蓬萊雲近一星輝¶
杏花江上春如海莫待西風吹緑衣¶
　　　題莆田郭氏世美巻¶
酇侯傳國魏謩封七葉貂蟬四世公我賦郭家三孝子¶
萬年人紀列清風¶
壺山蒼翠入閩天曽見參軍哭墓年生死靖康南北路¶
可知當日事昭然¶
<pb:KR4e0149_WYG_007-14b>¶
一家純孝祖孫同狂卒何知亦歛戎看取弟兄爭死日¶
古人何必是襃融¶
一命初霑竟力辭清漳心事鬼神知平生不慣談茫昧¶
欲與先生賦瑞芝¶
　　　恒齋為體齋宗伯弟曰謙賦¶
浮雲天地倦西東一語南人契始終自古良醫比良相¶
傳家正爾不須同¶
粉署微垣列弟兄青囊畱我萬山行年來悟得雷風象¶
<pb:KR4e0149_WYG_007-15a>¶
不向人間取近名¶
　　　送石訓導之臨湘(允升御史之兄/)¶
令弟清臺著繡衣一氊還與鄭䖍宜過湘不用輕為賦¶
聖代崇儒正此時¶
天岳山前倚短篷目窮飛鳥沒晴空平生萬里江湖念¶
都付春風化雨中¶
　　　送華文光尊甫南歸¶
數行官栁帶城斜又送龐公上小車天上神駒方獨步¶
<pb:KR4e0149_WYG_007-15b>¶
江南喬木幾名家山當朔野霜先結水遶官河路不差¶
聞道家君北來近相逢何處整烏紗¶
　　　送郭魯瞻知山隂為礪齋太史作¶
我家簡子山隂日清晝垂簾一事無遺俗未應忘舊老¶
好官須自出吾儒青春日月當周道黄甲風雲入壯圖¶
别有故人簪彩筆金鰲峯頂候雙鳬¶
　　　壽羅子文父得鍾山芝¶
龍蟠山下鬱青葱紫盖分明五葉通靈秀獨鍾麟趾地¶
<pb:KR4e0149_WYG_007-16a>¶
壽昌多應鶴髯翁歌傳漢府空聞調食著仙經是有功¶
擬掇芳腴薦清醑夜深飛夢繞江東¶
　　　楊啓祥金蘭¶
煮膠和金金作泥擣藍染楮光砑脂楊郎醉把離騷詞¶
幽意已在沅湘湄須㬰光風蕩朝曦林隈水曲皆春姿¶
叢石卧羊低竹枝紫莖緑葉芳菲菲佳人逺游春不歸¶
蘼蕪緑滿孤帆遲愁來罷琴撫瑶徽臨圖更覺同心稀¶
願采芳香遥寄之江湖闊逺波浪危空梁落月渺予思¶
<pb:KR4e0149_WYG_007-16b>¶
　　　送蘇伯誠太史提學江西¶
鬱孤臺下駐旌旄鵠立諸生擁繡袍新命北來天語重¶
故鄉南望嶺雲高歐陽舊俗堯藩冠許國遺宗漢署豪¶
有待一番時雨遍歸來東觀理風騷¶
　　　堵氏母七十¶
紈布蕭然古孟光向來閨閫意何長不將本分矜流俗¶
(力辭/旌表)直以孤貞代義方年與日添頻把酒心隨蘭死只¶
留香良人地下應含笑青鬢於今淺帶霜¶
<pb:KR4e0149_WYG_007-17a>¶
　　　重送劉文瑞有懷顧頥𢎞先生(先生先以書勸/文瑞就官未至)¶
　　　　(而文瑞去及是始行/其說而先生下世矣)¶
太息頥翁不可招離亭東望客心勞貽書恨不當時早¶
歸興何如此日高塵世百年終劇戲溪山隨處足游遨¶
只應未及君家祖爛醉春風擁二豪(予餞文瑞以中/酒不能赴故云)¶
　　　嚴以徳送女至畱半月歸賦長句為别¶
我弟之婦君家甥君女還作吾兒婦天然兩姓若蘿葛¶
不獨朱陳誇世舊憶昨與君初結言望松樓下開賓筵¶
<pb:KR4e0149_WYG_007-17b>¶
友松老人執盃酒千金一諾須㬰邊(壬子四月十二/日友松生辰也)微¶
官繫人不能去五載停雲渺江樹向平心事兩自知山¶
闊水遥關百慮西風魚鴈交梭馳君來不來使我疑不¶
知今夕是何夕把酒却送君南歸君來官河尚舟檝君¶
歸河梁積氷雪故人分手自不堪况復鍾情初逺别鍾¶
情逺别不須嗟兒今有室女有家官道附書如驛置春¶
江放櫂若仙槎人情得隴還望蜀我已安排洗孫局明¶
年此日待君來玉果犀錢遍童僕¶
<pb:KR4e0149_WYG_007-18a>¶
　　　題雪竹送陳生歸吳¶
虎丘山下雪晴時拄杖敲門自一奇京邑歸來看圖畫¶
春盤玉版鬭青絲¶
　　　崔民瞻郎中父母同壽¶
萬里晴空倦鳥歸祝融峯下舊柴扉手栽堂樹皆堪芘¶
坐對雲山已息機長日溪鮮堪入饌新年宫錦又添衣¶
孟光同徳還同嵗何止人間七十稀¶
　　　送趙悅梅(丙辰九月先家/君至兹復先歸)¶
<pb:KR4e0149_WYG_007-18b>¶
北來行李報家君歸櫂還迎潞渚春兩歲風光動梅栁¶
一時冠蓋集荀陳無窮渌蟻尊中滿有約青山夢裏頻¶
長向西風聽佳信阿戎官况只清貧¶
　　戊寅四月廿八日録至此歎息久之時天常歿矣¶
　　　保定趙守濬河築橋詩為傅北潭太史作¶
鬱鬱平阡帶古壕沈沈新緑卧虹腰滹沱不復思王霸¶
溱洧何煩濟國僑千里桑麻分雨露一時粉繪雜風謡¶
他年三輔收遺事應續黄圖第幾條¶
<pb:KR4e0149_WYG_007-19a>¶
　　　題孫良輔所藏小景四幅¶
野桃山杏各乘春多事劉郎為愴神六百年來只如此¶
一番花老一番新¶
壇杏無花到水蓮中間遼闊二千年牎前風月湖邊景¶
只恐丹青未易傳¶
欲出未出峯頂月將棲不棲林杪禽曾踏長安軟紅土¶
方識幽人此夜心¶
舊識襄陽孟浩然蹇驢衝雪據吟鞍老來自怯溪橋滑¶
<pb:KR4e0149_WYG_007-19b>¶
便作林逋一樣看¶
　　　送周先生出守嘉興(名東字伯震予㑹/試本房初考官也)¶
雪後燕山畫不如東華晴旭散朝車黄迷禁栁辭龍仗¶
紅逗江花引隼旟西浙幾年憂困弊南宫當日記吹嘘¶
丈夫五馬尋常事泚筆勲名俟特書¶
　　　季本清給事父母雙壽¶
畫簾花暖春雲香金尊酒滿蒲萄光玉童雙歌按清商¶
門前珠履來成行鳳生三雛一雛翔淩厯紫清棲柏梁¶
<pb:KR4e0149_WYG_007-20a>¶
兩雛膝下斑衣裳春風對舞送霞觴山中之臞煉鉛霜¶
潔身獨立遺天常槁項黄馘同枯桑人生七十齊高堂¶
腰有緑綬懷銀章俯仰無愧終康强滑甘滫瀡供時嘗¶
三山弱水是何方¶
　　　蔣監事濟民出主靖安簿盖不得於其長也為¶
　　　　題其秋塘白鷺圖送之¶
曾逐青雲上繡衣龍墀晴日颺朝暉天風不礙江湖迹¶
還向秋塘自在飛¶
<pb:KR4e0149_WYG_007-20b>¶
　　　題毛維勤所藏禹門三躍圖¶
一夕風雷動九重春江回首萬鰅鱅雲泥只尺從人辨¶
諸葛南陽本是龍¶
　　　題陳克明竹¶
日永湖山檜影斜微風時墮紫藤花道人無限江南意¶
更寫篔簹向客誇¶
　　予時寓趙氏東齋齋後古檜一株其下累石為小¶
　　山藤蔓籠之殊有幽趣克明寫竹於此皆實景也¶
<pb:KR4e0149_WYG_007-21a>¶
　　近為俗人所有撤而新之無復遺跡矣¶
　　　送趙明嗣襲職之金陵¶
錦衣將軍燕薊郎面圍紅玉顏清揚全家舊住雙闕旁¶
一門諸父皆周行阿翁昔日事先皇金戈日侍殿東廂¶
一日不見回清光將軍後出亦堂堂韜鈐間續詩書香¶
十三學書臨硬黄十五百步穿垂楊二十辭家宦南國¶
已覺萬里前無當聖人南面馭八荒風塵不動塞草長¶
將軍功業何所見可惜龍劒明秋霜龍劒明霜龍不如蓮¶
<pb:KR4e0149_WYG_007-21b>¶
花鑿鏤金蟠挐但令不試慎勿疎君不見金張之子世¶
宿衛江東雖好豈是將軍居¶
　　　夢作朝退步至南亭詩有步入南亭路不難落¶
　　　　花紅襯紫苔斑之句感而有作¶
一自看花入上林溪山長是夢中尋不知誰闢南亭路¶
又向朝回發短吟¶
　　　出郭¶
出郭頻瞻尺五天雨餘雲物更清妍樓高紫鳳中天見¶
<pb:KR4e0149_WYG_007-22a>¶
山躍青龍到海旋香徑細尋芳草入酒帘低傍緑楊懸¶
微官自笑成何事閒過東風又一年¶
好景城南四月天遊人容冶百花妍紅驚小輦流鶯起¶
緑襯陽坡細馬旋風裏㳺絲晴自褭雨餘新月晩初懸¶
春光容易空抛却頻倒芳樽莫問年¶
　　　閻太守復任西安¶
好去西安守還乘五馬車封疆參井舊民物漢唐餘㑹¶
府人咸喜銓曹最已書兒童候公久歸駕莫紓徐¶
<pb:KR4e0149_WYG_007-22b>¶
　　　王舎人孟端為華處士作耕漁圖久而失去其¶
　　　　孫珵訪求得之¶
舎人善竹兼善畫源流本是湖州派湖州之畫掩以竹¶
舎人妙思紬不足耕漁之圖誰所傳華家明珠海上還¶
家聲不愧見父祖元氣有託畱人間川原靡靡高復低¶
東村網罟西村犁長鞭驅烟入深樹小艇載雨歸前溪谿¶
魚正肥春酒熟百斛新輸官廩粟酒酣月出歌一聲何¶
處高門有華屋浮生不逮斯人早前輩風流迹如掃銀¶
<pb:KR4e0149_WYG_007-23a>¶
鉤金錯發天機何幸典刑猶此老舍人寸紙時共珍華¶
郎見圖如見親乾坤無窮百年速撝訶安得煩鬼神君¶
不見平泉樹石散諸貴此子此孫今幾人¶
　　　蕭升榮母曾孺人挽詩¶
堂北霜風𦂳天涯客夢催(升榮出使有惡/夢已而訃至)猶看衣線在¶
不及誥鸞回遺徳良人感新銘閣老裁前山松栢迥猿¶
鶴助悲哀¶
氛沴交行日鄉鄰出次時情惟舅姑重義不死生移執¶
<pb:KR4e0149_WYG_007-23b>¶
禮神應鑒憐孤族並推小郎今長大衰杖有餘悲¶
　　　聞蛙¶
入秋足霖雨頗長南池渌鳴蛙欣所遇日夕鼓其族喧¶
喧未渠已隱隱撼吾屋羣和雜蛄蚓間噪警鵞鶩已驚¶
西堂夢復亂城南讀孔公乃紀實(聒/耳)周生斯矯俗(兩部/鼓吹)¶
鼓吹本吾厭矧兹强稱目鹽調恧胹熊灰洒念燔蘜顧¶
兹繁有徒一一勝掩撲維天運四時萬品均化育妍媸¶
與細大賦受咸自足春陽鳴鸝鶊寒雨悲蛩蠋時至理¶
<pb:KR4e0149_WYG_007-24a>¶
則然天機詎能伏可憎諒多在君意偶斯屬不見躉與¶
蛇無聲日衷毒¶
　　　亞聖嗣孫翰林五經博士元䝉恩贈封父母¶
尼邱降神聖鴻化流無疆三遷毓明徳重光麗秋陽周¶
轍竟不西斯賢復遑遑坐令百代下掩巻悲齊梁博士¶
幾葉孫逢時邁虞唐通籍聯禁從鳴玉司烝嘗(顔孟二/博士皆)¶
(世襲奉祠入/朝立常班)仍於報功典再衍酬恩章煌煌紫鸞書照¶
耀東山傍逝者不可作萱枝獨芬芳永懷五鼎意先後¶
<pb:KR4e0149_WYG_007-24b>¶
同悲涼予亦章甫士詩書沐餘光顧兹盛明典何以稱¶
襃揚共惟神明胄允矣萬夫望惟聖始孝弟惟皇眷忠¶
良懷哉復何言爾祖訓有常¶
　　　壽少師謙齋先生七十¶
太微無雲星漢明商飇按節回玉衡土階六葉飛堯蓂¶
歲在戊申申甫生甲戌仲舒楊大庭引翼房杜登蓬瀛¶
金鐘玉律諧頌聲聖人龍潛資六經緗麻日侍龍樓清¶
有時石室繙金縢甲子周歲龍飛騰白麻首出金甌名¶
<pb:KR4e0149_WYG_007-25a>¶
司馬入府氊裘驚十年海宇歌太平如臯如夔連茹征¶
鸞鵠濟濟充皇扃并包細大靡矜爭香山日夕思舊盟¶
帝恩非常歸未能黄扉日晏下紫清壽觴百斛分金莖¶
誰歟壽者公與卿次者乃是鑾坡英天佑我皇惟純精¶
鍾靈毓秀歸老成往昔宵寐通精靈先知已屬范高平¶
麟袍五色腰玉横巍然百辟瞻儀刑氓飢欲粟寒欲繒¶
公無言歸勞聖情年年此辰稱兕觥¶
　　　送毛彥伯(憲清太史之兄時來省/母乃祖閒翁壽九十六)¶
<pb:KR4e0149_WYG_007-25b>¶
議論相逢便偉然省華諸子固多賢風雲幸接鴻飛後¶
鄉國仍看樾蔭連兩月客程還膝下幾宵歸夢又江邊¶
春衣好作重雲錦令祖新秋又八千¶
　　　送李師文令將樂¶
建業秋風歌鹿鳴同時龍李最知名一籌已惜三年後¶
百里猶煩匹馬行星出紫垣南去迥水經閩嶺北來清¶
餘杭令尹新祠廟香火於今更有情¶
　　　愛鶴為海虞曹舜祥賦¶
<pb:KR4e0149_WYG_007-26a>¶
青田雙白鶴脫略塵凡姿東海有逸民心賞同幽奇天¶
質不自媚野情諒難羇逍遥雲海間永與雞羣辭鶴也¶
誠可人愛鶴人可知人有異於鶴賈鞭眩黄梔駸尋不¶
自覺淪沒共汚緇君子擬鸞鳳憸壬乃鴞鴟我歌愛鶴¶
篇繼彼乘軒詞¶
　　　米元暉小景一幅淺色積成高五六寸長不二¶
　　　　尺而渺然有千里之勢為賦六言¶
芳樹春酣雨後薄雲横帶山腰極目青縈白繚江南何¶
<pb:KR4e0149_WYG_007-26b>¶
處迢迢¶
　　　樗老楊翁挽詩¶
昔年同館士頻嵗泣霜風又接樗翁訃其如洛社空行¶
身漢陰叟避世鹿門翁漸覺滄洲逺烟波日夜東¶
道為無心得才因不用全子看青瑣貴身到白頭年太¶
史春秋志中台琬琰鐫新墳才四尺佳氣日蒼然¶
海鴈依時到庭花不再紅(嘗題鴈來紅/圖為翁壽)通家錦囊在入¶
室繐帷空歌哭同杯酒(訃至前一日同/館㑹起同宅)江湖想釣筩真¶
<pb:KR4e0149_WYG_007-27a>¶
淳那復見落日起悲風¶
　　　厲處士挽詩¶
末路嗟何似江湖見此奇能於外物薄不逆故人欺淳¶
孝真堪傳餘言盡可師九原逢徳耀無愧白頭詞¶
　　　九日衛景玉西莊賦¶
前年重陽燕城南去年重陽小山前今年重陽西郭下¶
青山碧樹開芳筵前年坐客黄與李(天章/原復)去年去作南¶
曹吏今年坐客羅八九一半相看非舊歳不才濩落無¶
<pb:KR4e0149_WYG_007-27b>¶
所施三年坐食尻生胝主人愛客我不去年年對舉黄¶
花巵西清步出長安道一帶青山逺相撩霜風拂衣聲¶
摵摵寒日映㡌光杲杲入門下馬耳已清劉東胡琴薛¶
鸞箏新聲共愛白翎雀浮雲不動黄龍城黄龍古城秋¶
草裏狐狸鑚穴荆棘横石家郎君從失足四百餘載胡¶
風腥西風慷慨對斜日只此便合傾千觥主人有酒客¶
無庸辭千古在前後亦如斯中間可樂其與幾時謂君¶
不信上高處燕丹郭隗冢纍纍¶
<pb:KR4e0149_WYG_007-28a>¶
　　記是日㑹者陸太僕獻臣唐進士士絅喬司訓時¶
　　章張鍊師永新陸喬張皆下世原復亦卒於雲南¶
　　而予所居小山軒今易主者三矣人生豈足恃哉¶
　　　十日南山宅尊鄉㑹分得東字¶
揺落龍山夕照空衣冠高㑹鳳城東從渠海内風流盛¶
輸我尊前笑語同幾處黄花如故里他年緑野感秋蓬¶
晩來白髮頽中坐欲改南山號醉翁¶
　　　題史引之所藏長江六月圖¶
<pb:KR4e0149_WYG_007-28b>¶
長松泠泠生晝寒高巖側綴青琅玕陽坡宛轉行朱闌¶
青莎滑膩碧蘚斑紅橋直走淩驚湍下接孤嶼高㠝岏¶
隔江青山如伏羱柴扉草堂相對安漁舟縹緲青林端¶
樵童牧叟時往還羣山忽斷百里寛青蒲緑藻縈微瀾¶
臨江飛閣叢井幹江流石角隨彎環前山轉深勢未殘¶
層崖複磴勞躋攀上方寂寞空禪關平林演迤臨江干¶
江迴山盡路險艱飛梁側卧波潺潺江流自此入渺漫¶
遥山一抹天際看東京畫史真高閒(評者謂趙/千里筆)故將山¶
<pb:KR4e0149_WYG_007-29a>¶
水窮瓌觀岷峨嘉陵逺草殫九華落星揚子灣晴洲厯¶
厯被芳蘭美人不來空浩歎疾風吹塵暗燕山金星龍¶
尾氷攅攅燔熊熾豹光赫殷為君炙兎掃氷紈君歸終¶
日山水間肯憶羸馬隨朝班¶
　　　十月四日同韓國器中書張時行吉士餞劉御¶
　　　　史文煥還赴尊鄉㑹於陸太僕第得夕字¶
東城送客罷觚稜動暝色尊鄉奉嚴戒後至有明讁揮¶
鞭不返顧望望淩紫陌同行韓與張先後互驅䇿我馬¶
<pb:KR4e0149_WYG_007-29b>¶
才本下此日殊努力及門見僮騎相顧如有得主人聞¶
客來索帶命殽炙衆賓已沾醉為我還促席勸酬略登¶
降問勞雜諧劇寫情㑹有賦探韻止餘夕飛觴不假借¶
閣筆岸予幘清時自難遇勝㑹固鮮襲今晨復何晨爛¶
漫挹珠珀矧兹鄉鄰聚更覺情景適南斟出珍藏北饌¶
割鮮碩雖微霜橙薦時菊尚可摘寒更近尤長城柝時¶
漫擊華鐙藹餘輝落月沉壞璧歡悰不可竟明發㑹有¶
役據鞍謝主人璇標已東北¶
<pb:KR4e0149_WYG_007-30a>¶
　　　十一月朔張南山壽日¶
一自登名立從班周旋長在五雲間官階四品中兼外¶
(公以山東參/議直文華殿)書法三吳栁繼顏退食有時乘褐馬趨朝¶
滿目是青山(公家玉河東出門見/山與褐馬皆紀實也)蓬臺此日羣仙㑹風¶
雪猶應許扣關¶
　　　送袁良輔還封丘¶
聞道雙鳬曉欲飛錦箋紅燭夜裁詩月明古寺嗟人逺¶
(良輔寓/永光寺)寒壓重裘覺嵗馳卓令至今佳傳在山公休道¶
<pb:KR4e0149_WYG_007-30b>¶
薦書遲黄金臺下西南路眼見青騘入奏時¶
　　　董虞臣辰溪八景為賦其二¶
雲根一片壓中流曽是仙人玉斧修絶岸巧通平野去¶
細波長共逺山浮苔紋想象空飛舄樹影參差壑駕舟¶
借問碧闌容㸃筆淩風我欲試清游(右石橋仙跡/)¶
桃花不記武陵源峒裏人間别有天罨畫溪山明白晝¶
接雲禾黍自豐年前岡飲犢逢巢父别浦移舟渡輞川¶
問著主人無一事久抛金甲事春田(右猛峒新莊/)¶
<pb:KR4e0149_WYG_007-31a>¶
　　　錢思孝挽詩¶
芳草春深滿緑園王孫歸去已消魂(常熟錢氏皆/祖武肅王)人懷¶
故國流風逺堂有旌書節孝存遼鶴何年返華表楚歌¶
當日怨修門惟應黄泗源頭水流得餘波到子孫(君嘗/浚此)¶
(水土人/徳之)¶
　　　冬至感懷¶
浮世侵尋四十將勞生何以稱冠裳回思丁未看辛丑¶
别有愁根更是長¶
<pb:KR4e0149_WYG_007-31b>¶
　　成化丁未有讀辛丑冬至感事詩一絶是嵗十一¶
　　月十九日冬至明燭候朝追感舊事為之淒然因¶
　　檢故稿續書此於後盖自辛丑至今十有七年時¶
　　屢變而事隨以生憂卒未免而更長也不知更後¶
　　十年又當何如耳是日午未間大風塵霾漲天¶
　¶
　¶
　東江家藏集巻七¶
