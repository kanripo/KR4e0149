# -*- mode: mandoku-view; -*-
#+TITLE: 東江家藏集
#+DATE: 2015-08-25 00:22:16.742999
#+PROPERTY: ID KR4e0149
#+PROPERTY: BASEEDITION WYG    
#+PROPERTY: JUAN 卷三十四
<pb:KR4e0149_WYG_034-1a>¶
欽定四庫全書¶
　東江家藏集卷三十四(後集一/)¶
　　　　　　　　　　　　　明　顧清　撰¶
　歸来稿¶
　　賦一首¶
　　　秋雨賦¶
　予南歸之明年壬午秋七月大風雨㧞木害稼民庶¶
　勞止又明年八月復然乃作此賦¶
<pb:KR4e0149_WYG_034-1b>¶
靄重雲於八表兮陽精匿而藏暉雨淙瀧而不止兮風¶
號呼而相威奔流起於庭磩兮簷瓦瞥而鴛飛出門不¶
可以尺咫兮渺予思於天涯秔稌紛其卧壠兮聲未絶¶
乎橰車亦既芒而且頴兮恐遂淪以為苴&KR0008;絲蘿之交¶
綴兮遲美人之采掇桂含中而葆貞兮思揚芬於月闕¶
倂披鬤以錯揉兮竟狼藉而糜滅芙蓉遜彼桃李兮夫¶
固覬於秋芳有黃花以為伴侣兮亦奚憚於寒凉枝摧¶
幹拉兮掩袂江渚企踵東籬兮泣涕如雨哀衆芳之寡¶
<pb:KR4e0149_WYG_034-2a>¶
祐兮感人生之多罹望美人其甚邇兮隔重雲而莫致¶
之涔陰晻曀啓復閉兮忳鬱悒其增凄緬予懷之耿耿¶
兮亦匪他之故也秉明明之帝衷兮枉與直其難互也¶
薋菉葹不可與同室兮思桂椒以為樹也蹇獨立此中¶
洲兮茍有獲吾其與也越人既賤章甫兮吾寧從以翦¶
髪曰兩美斯有遭兮固宜終歲而卼臲蕭蘭之異本兮¶
忱不悟其善移雄鳩素謂慤謹兮翩背憎而巧辭坦周¶
行而信歩兮忽吾蹈於虞罟旣顛擠而未隕兮田疇依¶
<pb:KR4e0149_WYG_034-2b>¶
其農圃謝公之秉國兮引東山之絲簧裴相之成功兮¶
開緑野之新堂吾誠不敢希二公之鉅麗兮庶髣髴乎¶
甫里之與柴桑歲冉冉其再周兮歎芳菲之遲暮將無¶
勤而有獲兮吾安敢改此前度日窅窅而下馳兮洶澎¶
轟其未休撫闌干而徙倚兮見歸禽之啁啾衰榮何獨¶
匪天兮傷垂成而罹厄彼殘葉與陳根兮又奚欣而奚¶
戚黯相向兮無言獨徘徊兮隱惻重曰一氣平分兮四¶
時成折膠流金兮非有情風雨有時兮震憑凌徐觀其¶
<pb:KR4e0149_WYG_034-3a>¶
定兮憺以寧謂予不信兮朝太清皦皦白日兮中天行¶
　　辭一首¶
　　　歸鶴辭¶
　家有雙鶴飛去旬日龍山都諫得之以歸適予生辰¶
　㑹客與竹泉杜君偕至四坐咸喜舉酒屬予為歸鶴¶
　辭客去而辭成旣以為龍山謝并寄竹泉為一時嘉¶
　話云時癸未正月也¶
鶴飛去兮空江長煙鶴歸来兮春酒賔筵入門兮矯顧¶
<pb:KR4e0149_WYG_034-3b>¶
馴予階兮繞予軒淺水兮平田懐鷇雛兮宛當年忽飄¶
然兮何意思寥廓兮翔騫仙人兮華表俯城郭兮依然¶
信水雲兮增曠寧舊巢兮長捐廉珠兮不遠和璧兮終¶
全哄滿堂兮一笑歌南飛兮間朱絃惟人生兮一世與¶
萬物兮周旋雖含靈兮我異同聲氣兮相宣鳯千仞兮¶
覽輝而萃止鸞五色兮顧影而蹁躚茍顓顓於飲啄兮¶
亦奚以間於鷹鸇月明兮沙渚粲縞衣兮暎修竹之娟¶
娟¶
<pb:KR4e0149_WYG_034-4a>¶
　　詩一百三十首¶
　　　題畫留楊士宜别(辛巳五月十日/)¶
隱隱靑山渺渺江蘭舟過處水花香故人别後能相憶時¶
展新圗送一觴¶
　　　是日晩獨酌小呉山下¶
捲却圖書坐晩凉小山松栢共蒼蒼本非清廟朱絃器¶
曾上鑾坡白玊堂¶
聖主湛恩寛雨露美人嘉贈比琳琅一杯自勸忽成醉¶
<pb:KR4e0149_WYG_034-4b>¶
明日扁舟真故鄉¶
　　　十一日晩登舟已大醉夜夢讀書喜而有作¶
年年指作還鄉計不道還鄉是此年便整朝衣辭漢闕¶
旋収行李上呉船皇恩未報兒孫在清論猶存首領全¶
千里客途聊足恃夢中長自理塵編¶
　　　天津弔張千户¶
南客停舟問草堂北人相見説文張寶刀金甲閒清世¶
緗帙牙籖有古香仙夢不思塵路險别懐應共海天長¶
<pb:KR4e0149_WYG_034-5a>¶
他時化作遼東鶴還指華亭是故鄉(千户名信喜讀書/自金山調天津)¶
　　　天津曉發¶
層城高閣倚蒼茫南客歸舟此望洋天運亦如河勢轉¶
年華爭得海波長踏風輕燕翩翩語近水閒花細細香¶
遥看黃頭牽百丈此身今已在江鄉¶
　　　新橋風雨夜泊用生辰飲酒韻¶
驟雨飄風不終夕江山萬古横靑碧人生此意要識取¶
身在乾坤誰主客神仙十洲更三島將相五侯連九伯¶
<pb:KR4e0149_WYG_034-5b>¶
當年富貴窮意氣畢竟松林紙錢白曾聞冠劒畫麒麟¶
復道軒懸賜金石英聲白日飛紫電高槩雲松倚靑壁¶
時移地改湏臾事側耳淸商非舊拍朱門華屋自荆杞¶
靑雀彩鸞空絡繹豈知此日陶家翁葛巾曵杖柴桑陌¶
書生濩落靡所似少也空空老何益已從西掖伴羣英¶
又向南宫分半席太農賦粟幾鍾庾奉常書功無寸尺¶
空江夜眠復何懼歸去扁舟㳺七澤¶
　　　六月十日過分水王主事舜夫留宿明日以十¶
<pb:KR4e0149_WYG_034-6a>¶
　　　　絶句追送次韻答之¶
潞河流水碧灣環此日何期照病顔舉目家園疑可見¶
依稀尚有百重山¶
曾參石室潤鴻休又見蒲輪降鵠頭(近詔起/用舊臣)歸去太平¶
猶許頌未應詩酒只賡酬¶
扁舟臨發更遲遲無復人間富貴機却憶少年春試日¶
月明携巻候彤闈¶
君王六乗代来初雲從飛龍水送魚敢謂老臣耽暇佚¶
<pb:KR4e0149_WYG_034-6b>¶
靑山種樹要全書¶
久矣人間却歩行依然枳棘道邊生扁舟始羡江湖子¶
亂入風波坦不驚¶
猛虎有時還入市飛鼯何自可凌雲臨風一笑掩靑史¶
只恐今文累古文¶
急雨翻河電掣空分明此意識天翁老臣負乗今知免¶
歸卧陶家一榻風(十一日新店牐雷雨/)¶
少不如人老豈如併將衰病益空疎茂陵詞筆吾何敢¶
<pb:KR4e0149_WYG_034-7a>¶
頼有淸言慰索居¶
呉絲衫子洛京塵㸃染從来豈一人七字衮華君幸許¶
更煩松石頌長春(来詩云雲珮霞裾不染塵/)¶
識調知音鍾子期愛賢推轂鄭當時老夫病矣無能役¶
看子飛騰定不疑¶
　　　十二日至濟寧秦鳯山示和彭幸菴弔古諸作¶
　　　次韻八首¶
　　　　淮陰侯祠¶
<pb:KR4e0149_WYG_034-7b>¶
英雄未遇亦何疑恨是遭逢啓禍基試論淮陰香火地¶
何如雲夢檻車時鴻溝未判猶辭徹炎厯方新却構豨¶
一語夜深三族併此情惟有舎人知¶
　　　　沔南武侯祠¶
習隆書奏野祠空此地千秋享卧龍論世合居莘野後¶
際時何忝渭川逢微盧庸濮爭奔走蛇虎風雲儼衞從¶
我亦瓣香遥稽首玊京原廟有遺容(廟在都城東與岳/武穆文信公並祀)¶
(名三/忠祠)¶
<pb:KR4e0149_WYG_034-8a>¶
　　　　滇南思武侯擒孟獲¶
瀘江五月渡三軍白羽風前斷瘴雲兩字服心知有以¶
(馬謖/語)一時成算豈徒云南人總識天威重北伐終嗟漢¶
鼎分剰欲起公論此事鄴宫呉苑幾斜曛¶
　　　　浣花草堂¶
浣花溪上草堂幽世亂公来客此州卜築旋應煩地主¶
感懷時復為君憂飄飄身世遼東管落落篇章鄴下劉¶
(公幹/也)擬駕呉船問遺跡不勝江水日東流¶
<pb:KR4e0149_WYG_034-8b>¶
　　　　顔魯公祠¶
鹿兒朝脱錦䙀胎鼙鼓中宵動地来兄弟兩州同日起¶
囂塵萬里一時開遺文金石留官様古廟丹靑落舊材¶
聞道至人元不死鬼盧空自費陰猜¶
　　　　陸宣公祠¶
憶昨鑾輿播奉天先生陪從若甘泉文章已出畱侯上¶
籌䇿仍推賈傅前一自貞元仇正論直從元祐講遺編¶
高山四海同瞻仰况復桑榆共一川¶
<pb:KR4e0149_WYG_034-9a>¶
　　　　岳武穆祠¶
一夕元戎掃地囘遺民已抱左袵哀如何寸紙中宵下¶
竟折長城萬里材本意鳴鑾向河洛自甘浮海過温台¶
英祠千古猶生氣倂入胥江作怒雷¶
　　　　文信公祠¶
一代文塲此雋雄賈生才調武侯忠堪嗟國破家仍破¶
畢竟身窮道未窮神降紫雲徵瑞始龍歸黑水報君終¶
丹青宻邇宫墻畔不負成仁取義功¶
<pb:KR4e0149_WYG_034-9b>¶
　　　十七日渡淮¶
驚喜呼尊酒長淮此日過鄉園看漸近風水閲来多白¶
髪從稀短靑山許嘯歌却思前去事一任理南柯¶
　　　廿一日渡江¶
昨日渡長淮今日渡長江長江更比長淮濶凌空自有¶
飛鳬雙鳬雙飛風不起天淸清水瀰瀰眼中不復見塵¶
沙只有靑山如畫裏青山如畫畫不如十年歸夢繞吾¶
廬山中猿鶴休驚咤從今日日靑山下¶
<pb:KR4e0149_WYG_034-10a>¶
　　　四燕詩為呉立齋司空賦¶
　　　　鹿鳴燕¶
白下西風仙桂香折花歸去燕黃堂文如鸑鷟寧榛杞¶
質比璠璵合廟廊旅語兩階參幣篚歌登三闋間笙簧¶
安陽晝錦從兹始好薦南山第一觴¶
　　　　恩榮燕¶
才向秋堂聽鹿鳴南宫春燕接恩榮上公押坐金貂重¶
仙樂從風律吕清一代文章真幸㑹三塲喫着豈平生¶
<pb:KR4e0149_WYG_034-10b>¶
午橋勝日羣仙醉還憶宫花照面頳¶
　　　　慶成燕¶
殿頭鐘鼔動春雷天子圜丘錫慶囘塵土㡬人紆夢寐¶
衣冠頻歲許追陪于今鶴髪重江遠當日宫花兩鬂開¶
靑𤨏有人遥獻壽黃封還自日邊来¶
　　　　鄉飲燕¶
合樂升歌動縉紳泮宫開燕禮嘉賔尚書謝政閒居日¶
太守興賢化俗辰文物正當明盛治典型重見老成人¶
<pb:KR4e0149_WYG_034-11a>¶
肩輿十里虹橋晚無限青雲擁後塵¶
　　　宋西莊壽詩為懋思太學賦是日迎予西郊¶
白髪歸来荷主恩西莊六十正開尊雲邊江樹収殘夢¶
月裏天香識舊痕(君家多/古桂)綵筆珠璣爭璀璨錦堂絲竹¶
間淸溫南飛一曲從今始百過新腔不厭畨¶
　　　八月一日奉叔父且閒翁游鶴涇田舎¶
幾年空作思歸引今日還登至喜堂風浪拍天収短棹¶
雲山滿目暎斜陽良疇近繞淵明宅修竹遥連大阮莊¶
<pb:KR4e0149_WYG_034-11b>¶
清世宴遊那易得賜金休問槖中黃¶
　　　范秉之有詩見贈次韻酬之¶
鍾鼎園林志豈違燮調批抹本同機千年寶厯中興運¶
一幅紗巾處士衣惠遠特容元亮飲子皮懸想季鷹歸¶
小山無數叢生桂共領幽香亦未遲¶
　　　九月三日見梅¶
枝頭忽見首驚囘墻柳猶青菊未開應為主人歸太晚¶
故將春色㸃池臺¶
<pb:KR4e0149_WYG_034-12a>¶
　　　章文逺送菊名報君知言其早也而已過重陽¶
　　　　五日矣次韻戱酬併邀東曙澄夫元吉共賞¶
為是重陽合有詩一枝先遣報君知臨風有恨無人㑹¶
恰値淵明止酒時¶
一年好景尋常過總為東籬菊未開消釋西風兩家恨¶
傍秋亭下小車来(新作草亭名取汪石潭歸傍/秋風聞鶴唳之意是日初成)¶
　　　十七日得黃克明書報八月四日封事¶
勁弩分張不露弮疊雙連中巧無前林中袖手心如水¶
<pb:KR4e0149_WYG_034-12b>¶
重為西風一悵然¶
　　　呉克學郎中自義興訪予西湖之上即席有詩¶
　　　　因共游天馬山歴櫻桃灣絶吳松而歸次韻¶
　　　　為贈¶
漫郎心事漫郎知曾及昭陵在御時風雨幸収千里櫂¶
山龍深愧八蠶絲相過轉益滄洲興投贈難勝白雪詞¶
珍重橫塘晩来别碧雲無限古今思¶
　　　對菊用秉之韻¶
<pb:KR4e0149_WYG_034-13a>¶
塵沙合眼夢園廬豈謂霜前自把鋤一様黃花數行柳¶
風光敢道洛陽無¶
竹格繩牀間采楹野亭新立自題名晚来一枕西風裏¶
欲起湘纍問獨醒¶
　　　次韻唐清之見寄¶
舊西湖上小亭臺逺道時時夢裏囘懶㪚一身今我有¶
昇平三䇿待君恢病多野客傳方與閒有山人送酒来¶
若論午橋吾豈敢竹間深徑倘容開¶
<pb:KR4e0149_WYG_034-13b>¶
　　　傍秋亭次韻¶
茅茨初結構鄰里悦迎逢高樹収殘雨清溪度逺風束¶
書看好在尊酒未言空為問庭前菊還能桃李容¶
　　　至日有懷絅菴先生¶
東去頽波孰與還周旋長憶頖林間松姿不逐群芳改¶
鶴貌偏於衆羽閒真踐幾人同錦襲樂遊到處有靑山¶
新陽肇錫元正祉爭看莱衣五綵斑¶
　　　冬至待曉作¶
<pb:KR4e0149_WYG_034-14a>¶
掩書明燭坐宵分起視中庭爛五雲占歲喜豐緑舊俗¶
閉關無擾迪前聞人間氷雪千山湧地底炎陽一燧焚¶
消息此中輕過眼後来傍睨只紛紛¶
　　　三江石潭寄和天津曉發詩且得十月初報次韻¶
瀛海蓬山路渺茫柴門流水自洋洋後来消息人誰在¶
前去乾坤日已長閒把釣竿移竹影偶尋書巻落芸香¶
愁来隱几心千里不道江湖自一鄉¶
　　　絅菴和前韻再疊¶
<pb:KR4e0149_WYG_034-14b>¶
千艫並進一舠還五色泉南屋數間漸近夕陽宜少息¶
未先朝露敢希閒案頭緗帙茫如海足底靑鞵賸有山¶
最喜鱸魚不時様登盤依舊玉鱗斑¶
　　　次韻高頥元¶
長憶城東走看春轉頭俱作白頭人(君家東城詩/以立春日至)挿花¶
騎馬知非事把筆題詩故有神懸圃豈知鸞掖貴玊芝¶
誰數上方珍靑𡨕劇有追攀意只恐真仙不易鄰¶
　　　次韻前人自壽且請入㑹¶
<pb:KR4e0149_WYG_034-15a>¶
物生天壤間孰與天運長日月有薄蝕蛟龍有晦藏木¶
賤乃多壽花妍類無香先生學古士文不數班楊名塲¶
四十載萬足爭奔忙遺珠滿暗室袖手不下堂德充誘¶
斯淺神勝體益康譬彼姑射仙無傷亦莫傷時於蒼生¶
病中宵起徬徨嘉辰集同社作詩代暄凉洛俗遵教禮¶
潁評公否臧終當齒末坐不作攅眉狂¶
　　　病齒欲脱兒輩憂之書三十韻以廣其意¶
我齒落已慣人聞亦尋常今年一齒杌兒曹忽驚皇¶
<pb:KR4e0149_WYG_034-15b>¶
云此口之户位稱文學堂禄算繫崇替言音資品量不¶
似頥頷間虧殘有遮藏咀嚼縱少利形顔固無傷一笑¶
謂兒子汝言吾豈忘我本田舎子傳家只耕桑偶然誦¶
書史遂登文翰塲懶㪚二十載紆朱佩金章槁虚生蠧¶
蟫負乘来冦攘扁舟四千里隆赫當秋陽親交喜我還¶
我亦念舊鄉炎焦夾醇酎合沓鍾胃膓致困誠有以扶¶
顛亦多方根柢既以撥枝條孰能當飜思赤舌初雷風¶
挟氷霜傍觀為縮頸親知走如狂生還自不意敢復希¶
<pb:KR4e0149_WYG_034-16a>¶
太康齒缺患語訛老韓方亦良復云妨貴仕我已歸農¶
莊此外惟年壽豈不在彼蒼乳飲且百歲我猶能糗粻¶
所念齒髪衰壯志或少荒百里行未半前途凛瞿塘靑¶
編有聖賢緑野有稻粱持滿自我力幹譽期爾行兹事¶
茍不忒吾生從短長存乎彼誠善去也誰能防無為重¶
戚戚此物本太剛¶
　　　十二月五日奠黃西坡泊漁水窪待曉即事¶
漁水窪邊夜泊舟荻花飄葉兩颼颼江湖日月摧殘歲¶
<pb:KR4e0149_WYG_034-16b>¶
霄漢風雲感昔游未了桑弧心萬里待烹鷄黍恨千秋¶
無慙獨有青珉字光與長庚一様流(君與原復墓皆/予為志故云)¶
　　　修墓感懷用癸酉奉辭韻¶
不随鸞鳯集梧岡歸伴鳬鷖㪚野塘餘力天將賁園壠¶
修名我已愧文章新添白髪星星短舊植青松箇箇長¶
畢竟癡頑了何事十年多幸免垂堂¶
　　　定菴挽詩¶
公昔還山我出山(公壬子歲謝政/予是秋得舉)我歸公已厭人間(公/七)¶
<pb:KR4e0149_WYG_034-17a>¶
(月九日卒予/歸甫十日爾)名高白傅身仍健詩比陶翁意更閒鄉里¶
後生遵楷範廟堂諸老問容顔玉屏西面青熒刻時有¶
游人拂蘚斑¶
　　　歲云晩矣園居獨謡追始惟今斐然有述八章¶
歲晚園亭木葉稀小忩寒日淨輝輝昇平屢檢新頒歴¶
老懶空存舊賜衣今古一場藏鹿夢江湖幾處釣魚磯¶
閒来屈指平生事猶欠靑山一早歸¶
桂宫秋燕鹿鳴杯玉陛春聞繞殿雷日月九天垂景氣¶
<pb:KR4e0149_WYG_034-17b>¶
風雲四海辱追陪當時華國慙知已(録文批語/有二字)今日全¶
身幸匪才試問陸家亭上鶴一聲寧到洛陽来¶
石渠嚴秘許觀書丈席淸華選鉅儒(傅文穆公瀚李文/正公東陽程宗伯)¶
(敏/政)道術孔顔畱至訓文章典誥敇前謨月毫霜札来天¶
府玉饌金莖出帝厨囘首十年空血淚碧霄無路挽龍¶
鬚¶
玉堂排日趨經幄丹地分行拱御筵龍躍九淵屏隔座¶
(文華御屏彩漆龍/水日本貢物也)鳯廻三殿闕中天祥雲麗日瞻堯表¶
<pb:KR4e0149_WYG_034-18a>¶
金尺瑶籖啓舜編長憶講辰當國忌素袍𤣥帶儼終篇¶
(故事忌辰/多輟講)¶
科第雲階接月梯菲才何幸得攀躋兩朝盛制兼文武¶
五榜賢名入品題(同考㑹試者再考鄉/試武舉㑹試各一)白日靑空下星¶
斗綵簾紅燭燦珠犀當時共事今餘幾一半崑崙弱水¶
西(黃宗伯珣李少宰旻呉宗伯儼劉宗伯春傅宗伯/珪徐學士穆皆同事禮部者傅又同考應天鄉試)¶
周官六典肇昇平魯䇿春秋並五經彤管後先參記載¶
(㑹典孝/皇實録)黃麻鄭重入丁寧氓編不落涪陵險(實録成追/論㑹典事)¶
<pb:KR4e0149_WYG_034-18b>¶
(調南京兵部員/外郎尋復原秩)米傳羞聞晉史腥獨卧煙江雙雪鬂尚¶
餘幽恨在丹靑(書妖人李咨省事有誣彭文思附以得/進者書中官蔣琮逐科道事有嫌而欲)¶
(刪節者皆不敢從聞後来/頗有更定添入不可知也)¶
書生泥古自家風曾職容臺念始終所願朝廷有夷契¶
敢將休戚間窮通紛紛尚憶盈庭語鑿鑿誰收秉筆功¶
聞道初陽渙新命不勝翹望五雲中(初議稱號同奉㫖/及㑹議以罷官不)¶
(預至是猶/未定也)¶
靑鏡衰容每自憐世人描畫豈其然(陋容屢畫不/似至是復然)朱衣¶
<pb:KR4e0149_WYG_034-19a>¶
象笏承君寵野泊林棲本性天閒引鶴行松徑裏偶尋¶
梅憇石橋邊西風日送長安信但報昇平一萬年¶
　　　過子南舊居還坐新宅有懷一閒處士書示子¶
　　　　南¶
百年能幾何今我忽已老重来舊游地惻惻傷中抱風¶
光宛疇昔但覺朋游少原田看日闢垣屋且增好周覽¶
迴堂序流塵藹芳草佳兒瑶環秀未食看已飽詩囊及¶
酒斝還此坐傾倒林光奄西馳起視白日皎深情念蘿¶
<pb:KR4e0149_WYG_034-19b>¶
附(予弱息甞許一/閒季子田而夭)逺意託鴻矯勉旃期努力慰此重泉¶
杳¶
　　　祝參議鳴和以詩問訊次韻答之¶
榮達世所慕棄捐時共傷朝登天子陛夕下尚書堂鄰¶
里不知故相隨上河梁揚鈴望九山指顧忽在傍山靈¶
訝我歸猿鶴亦徊偟江海雲鴻下高岡威鳯翔兹理誠¶
坦然何必撓𠂻腸¶
　　　壬午元旦拜闕囘作¶
<pb:KR4e0149_WYG_034-20a>¶
三朝玉帛萬方陳新歲新元新聖人元德應天乗泰運¶
歲風從律轉芳辰樓頭陽鳥鳴先日雲裏仙桃色醉春¶
江海老臣遥拜慶鈞天猶恐夢中身¶
　　　三日對客語¶
田農倉積起耕耘蠶女機絲粲五紋萬化流行視家政¶
百靈趨走聽心君墦間醉酒妻孥恨暮夜辭金天地聞¶
此外有占吾弗問直湏親與見羲文¶
　　　東園與用常子南飲用常出口令曰新正樂事¶
<pb:KR4e0149_WYG_034-20b>¶
　　　要予賦詩¶
共道新正樂事多廿年朋舊此經過紅羅屋下花開早¶
碧玊枝間鳥語和六博轉曹誇勝采七言流響變笙歌¶
頻来莫謂韶光惜轉眼薫風舞緑荷¶
　　　春日與客談舊事有不能忘者紀以小詩¶
賢科采掇誤知名素巻靑衣守進呈兩字早從提筆定¶
白頭空愧古人情(癸丑廷試呉文肅以編修掌巻或導/予見之不往試日遣吏守予巻以去)¶
(且力稱之竟以九重/字失提退處二等)¶
<pb:KR4e0149_WYG_034-21a>¶
洛陽紅紫閙春光五劇三條錦繡香跬歩不詒今日愧¶
將軍一語更難忘(初入京宣城衛公屬無與城中富人/游及郊外花園飲酒皆有為之言也)¶
二十年前賦賞花詩成不敢向人誇春風東閣分題試¶
却望靑山感物華(乙未歲和玉堂賞花詩有題詩預與/花神約之句同學笑之乙夘春試和)¶
(前題以話于館/中復共一笑)¶
城上靑山繞鳯樓朝囘無事日尋游白頭相望滄江外¶
冷落西風二十秋(自癸亥後連遭家艱癸酉重入都惟/一再游李文正公别墅未嘗及山麓)¶
(也/)¶
<pb:KR4e0149_WYG_034-21b>¶
炙手當途勢莫攀書生猶作有無間綈袍一語風波際¶
只恐吾人有愧顔(鄉人有失身權宦者嘗招飲不赴人/謂其怒也同官中逐徃搆之此君乃)¶
(以告使/為之備)¶
淺薄尋常愧伐檀衰麻纔脱報遷官淸華玉署非常選¶
可識當時下筆難(辛未四月免先君䘮五月以缺官/推陞有尼之者蓋乆而始定云)¶
欲出家園意萬端幾煩飛札下長安春風坐裏雙尊緑¶
添得西州淚不乾(遷官後未行涯翁屢以書趣癸酉四/月至潞河翁方與兩汪飲聞之作一)¶
(醉二/首)¶
<pb:KR4e0149_WYG_034-22a>¶
宦途先後上京船每見攙行費挽牽明日水平風力便¶
一般停櫂潞河邊(目見身歴蓋非一二/而癸酉所覩尤親切)¶
官羅新賜印封全擎出天門衆手傳恠道比他顔色異¶
文皇庚子進来年(乙亥九月賜白鷴紅衣三件/内羅一疋永樂十八年造)¶
　　　上元日祭友蘭先師與公佩文遠享胙因呈二¶
　　　　君¶
新祠香火舊庭階古木依然傍砌臺黃巻一生慙報稱¶
靑衿此日幸歸来晨星落落嗟同輩社櫟蕭蕭歎匪才¶
<pb:KR4e0149_WYG_034-22b>¶
安得兩髦還似昔夕陽相伴挾書囘¶
　　　讀味苓所著桑陰夢戲書其後¶
浮世奔忙夢一塲談生開口笑黃粱不知鄭老桑陰裏¶
更有黃粱一倍忙(盧生富貴五十年/鄭官太師壽百歲)¶
　　　生辰用味苓韻¶
玊盌清泠沃蔗霜金尊琥珀湛雲光詩歌白雪傳腔緩¶
舞合前溪引隊長内史功名付煙草野王臺榭亦荒岡¶
諸君肯向花前醉何必當時緑野堂¶
<pb:KR4e0149_WYG_034-23a>¶
東風不管鬂絲長醉草時看墨數行花鳥大家誰彼此¶
溪山到處可壺觴平原相業三千履諸葛生涯八百桑¶
一笑向君重握手傍秋亭外又斜陽¶
　　　次尤南渠元吉韻¶
堯民仁壽歌堯極萬里歡聲動殊域老臣衰病得歸来¶
尚欲兩疏希仲伯靑春燈火連生讌幾夕狂眸亂朱碧¶
朱碧熒煌皆帝祉賜金本為餘生擬篋中抖擻兎園編¶
夜案猶堪課孫子若論天平何敢云(来詩及文/正義莊事)君無多¶
<pb:KR4e0149_WYG_034-23b>¶
談觸監史¶
　　　送富子超使荆州兼簡汪秀夫太守¶
春風江上木蘭花黃柳隄連白鷺沙寵命北来喧鵲語¶
使旌西去拂星槎氷壺自許心相暎椿樹初看鬂有華¶
徃見汪齮道相憶此身今在不湏嗟(汪時以江/西事失官)¶
　　　別後作用前韻¶
朱碧驚看眩眼花清泠記數白鷗沙人間又破炊粱夢¶
海上還瞻貫月槎城柳依依縈别緒江流脉脉送年華¶
<pb:KR4e0149_WYG_034-24a>¶
盧仝吻渴茶煙細欲請齊奴蹔咄嗟¶
　　　次高進之生辰韻¶
老夫初度元正節六十三囘月廿三白髪欺人不可奈¶
靑山對酒欲辭酣元從識字先知一未到通方解指南¶
徑躐寸階今未敢家徒四壁早能堪心香一瓣惟宣父¶
贅學千岐斷晦菴歸老幸逢新化理迂踈未悔腐儒談¶
晴簷暎日黃綿煦陰磴捫蘿玉佩&KR0436;蒼栢轉深霜後色¶
紅蕉暗結雨中甘層峰浥浥初融雪絶巘霏霏欲上嵐¶
<pb:KR4e0149_WYG_034-24b>¶
斗正堯天開泰運塵清瀚海罷征驂從伶且止南飛奏¶
聽與呉農賦八蠶¶
　　　遊南莊¶
春江晴日漾龍鱗笑上蘭舟不問津雲裏遥山指秦望¶
水邊虚落想春申百年顧我靑鞵在雙鬂從他白髪新¶
歸路月明喧鼓吹鴛鴦撲漉起靑蘋¶
　　　謁外祖墓¶
古柏森森暎墓門路人遥指陸家村陽元可能成宅相¶
<pb:KR4e0149_WYG_034-25a>¶
輔嗣只應傳外孫十載宦途惟有夢五更風木重消魂¶
(先淑人/没已久)淒涼泉下人難見酹酒空持野釀温¶
　　　鄉里諸公㑹東園頥元有詩次韻¶
東園春燕集良儔竹色花陰處處幽酒令角朋爭采勝¶
詩篇信手趣賡酬雲中鷄犬誰親見(頥元談仙佛/如指諸掌)海上¶
輪竿我已収南浦小堂仍不惡肯来同泛木蘭舟¶
新雨江村萬緑肥小園紅白未全稀望塵金谷吾何敢¶
流水蘭亭或庶幾姚合久抛笻竹杖(絅菴少多病杖而/後行一日夢失杖)¶
<pb:KR4e0149_WYG_034-25b>¶
(遂愈是/日云)顧雍非愛北山薇(馬湖號薇軒/謂紫薇也)今朝重讀高軒¶
過正始遺音的可希¶
　　　晩步中庭侍人禇氏問今三月半耶曰然笑曰¶
　　　　京中日日思歸今歸來九月矣喜溢顔面予¶
　　　　聞而欣然記以小詩¶
京華日日想閒居今日林間九月餘恠道春来多樂事¶
朝雲此語亦堪書¶
　　　飲酒¶
<pb:KR4e0149_WYG_034-26a>¶
塵區三十載川陸幾洄沿歸来長林下緬想獨依然形¶
跡雖從化中懷庶未遷親交不我棄尊爼日流連一醉¶
靡恡情漫歌遂成篇白日高臨照蒼穹儼囘旋徃哉諒¶
匪易行矣兹乾乾¶
故人飲我酒坐我清湖潯中燕游後園俛手交緑陰側¶
磴度别渚囘堂面長林西日明遠陂流光蕩我襟喟然¶
懷徃哲兹地幾登臨亭臺無遺構風木有餘音想當古¶
人時豈不亦似今運去鳴鳥寂時来蛩蠋吟無為後者¶
<pb:KR4e0149_WYG_034-26b>¶
惜緑醑方在斟¶
　　　與聶令飲聚奎亭作(亭故江陵汪侯德/卿作聶令新修)¶
三十年前慶落成白頭重此見崢嶸山川不息英靈氣¶
星漢遥增日月明漫學魯詩歌在泮敢先周士試吹笙¶
天機未欲分明語夢裏泥金有姓名¶
　　　游鶴徑田舎過黃耳祠¶
山靈應道我歸来一徑新添雨後苔高柳直從江路見¶
細花還傍竹叢開百年天際雲千變萬事林間酒一杯¶
<pb:KR4e0149_WYG_034-27a>¶
記得吾家老開府當年曾勸陸郎囘¶
　　　四月廿七日有感¶
桑陰冪地水侵秧憶在長安望故鄉今日一杯桑下醉¶
不知何以答穹蒼¶
閶闔西頭素扆陳去年今日萬方新滄江白髪頻囘首¶
雲裏龍顔識未真(是日初御門次/日有賜歸之命)¶
　　　𢎞治己酉盆池蓮一莖三花八月夢登鷄鳴山¶
　　　　見日出衆以為異是秋予下第而三兒生自¶
<pb:KR4e0149_WYG_034-27b>¶
　　　　是栽蓮未始成也五月十日方小試盆池一¶
　　　　花追憶徃事詩以記之¶
碧玉波間品字紅轉頭三十四薰風天機雲錦人看汝¶
汲水薶盆我已翁日畔早霞爭借彩月中香霧已浮空¶
書生結習真堪笑時復憑闌憶夢中¶
　　　西園即事¶
百株高柳眼中栽十畆荒園手自開白髪漸多難斷遣¶
靑鞵無恙許追陪行田數共鄰翁語看竹時從野寺囘¶
<pb:KR4e0149_WYG_034-28a>¶
昨日近莊傳喜事水南新築釣魚臺¶
　　　五月十七日有感¶
起望靑山一浩歌茫茫天意竟云何百年正惜流水短¶
雙鬂其如感慨多墨客有情悲素繭陽侯無計挽頽波¶
愁来轉覺漁郎好白首煙江只釣蓑(不涉世則耳無聞/耳無聞則中無撓)¶
(也/)¶
　　　邑博王東之杖文四川却從關中赴春試捫參¶
　　　　歴井之勝過家上冢之榮此一行也兼之而¶
<pb:KR4e0149_WYG_034-28b>¶
　　　　梁桷同升又以益儒林之美談矣旗亭抗¶
　　　　手歌以揚之¶
岷峨晴翠落鯨波牛斗靈光出太阿萬里風煙歸攬結¶
三川麟鳯入搜羅花明帝里春將近雲繞鄉山路不多¶
徃與門生作同榜曲江先後引鳴珂¶
　　　寄儲麗中時京中客舎猶未售¶
浮名紫陌萬風花客舎紅亭一傳車閲歲流光駒過隙¶
關心朋舊手摶沙未能遺跡同寒鴈想見空庭噪晩鴉¶
<pb:KR4e0149_WYG_034-29a>¶
捲却雙魚還自笑故人秋早又星槎¶
　　　趙叔敬僉憲示和東湖詩次韻寫懷因以為贈¶
袖手青山歛夕暉漁蓑抛在緑苔磯水心雲月閒相映¶
陂裏魚鳬各有依客夢幾驚前路險天機誰信此中微¶
西塘一夜凉風起已覺蓴絲入筯肥¶
飛將才名困數竒卧龍生計一茅茨也知世有屠沽樂¶
不療人歌婉孌飢鏡裏曉粧看的的墦間歸歩亦施施¶
乾坤若竟無真是長使癡人笑不癡¶
<pb:KR4e0149_WYG_034-29b>¶
苦吟常日笑寒郊豈為牢愁賦楚騷匹馬看花曾上苑¶
短笻舒嘯有東臯新知幾折馮驩劵(時人有負/君物者)舊繡誰¶
論范叔袍明月滿船江上别一聲聽唱越山高¶
清時四海卧征鼙到處江山路不迷訪古近畱呉相宅¶
(普照寺故/華亭侯宅)思歸先夢若耶溪紅蓮碧沚元相間(君家有/此亭)¶
林鶴梁鶖豈並棲聞説寶峯書萬巻直將牛鼎視羮藜¶
　　　池蓮着十花中一朶自房中復起樓子舊未嘗¶
　　　　見也¶
<pb:KR4e0149_WYG_034-30a>¶
十朶參差一様紅綵樓重起緑房中不知物理關人事¶
為有文章奪化工官路曉槐陰宻暎客堂春草夢先通¶
白頭笑我長林下時傍西風候塞鴻¶
　　　送高進之應舉用丙午韻¶
當年早識柯亭琯今日初彈貢禹冠穠艷謝餘知果碩¶
氷霜歴盡見材難不妨官柳頻縈騎自有天瓢為染翰¶
一様風光鳯城裏木犀偏耐晩秋看¶
　　　用常令子文徴與三兒同應舉用常有詩次韻¶
<pb:KR4e0149_WYG_034-30b>¶
　　　　為贈¶
袖裏牙籖一脉香揮毫長笑紫微忙平生忝作通家老¶
今日看登選佛塲清世文章皆炳蔚而翁才氣本巍昻¶
月明天路凉如水爭羡扶揺接翅翔¶
　　　楊西潭賦天香玉兎贈三兒行次韻為謝¶
一氣分職司炎凉商颷夕起囘朱光玉蟾飛出海中央¶
金波萬丈開銀塘上有木犀蟠古香蔭以靑雲潄玉漿¶
垂輝布彩遍圓方吐生億載毛如霜注目廣寒騰紫芒¶
<pb:KR4e0149_WYG_034-31a>¶
五豝但説騶虞良亦有白鳯昭明昌𤣥霜搗成和桂芳¶
下與濁世開昏狂聖人食之齊彼蒼彼二子者空馳翔¶
懸崖擘空彩翠彰誰其作者關西郎妙思不受銖分量¶
翻思少日膂力剛吮豪探韻誇用強偶然朱衣許成章¶
八分遂使三軍張小兒學歩試登塲一畨已挫鉛刀鋩¶
南州才士真堵墻又逐陽侯觀渺茫高飛為頡低為頏¶
秀才但祝今年康五茸西北天衢長五星再啓文明祥¶
(縣學新濬/五星池)新圖玉軸文錦裝新篇古制来栢梁小生何¶
<pb:KR4e0149_WYG_034-31b>¶
以副稱揚緑煙蕩漾清暉旁一叚麗景難為詳走觀連¶
日隘里坊為君珍襲重縹緗畱與上林春日併將珊瑚¶
珉玉賦旁唐¶
　　　贈醫僧始芳用龍山韻¶
空王心事藥王名塵刼中間第幾生巻却靑囊畱不住¶
一㠶江海看揚靈¶
　　　覽竇氏囘文詩愛其音調古擬作六首¶
神聖興運乘元真宸嚴尊居端珮紳禋宗敬事肅秋春¶
<pb:KR4e0149_WYG_034-32a>¶
仁賢登揚振幽淪陳思懷憂隱呻嚬¶
高崗梧棲鳯鳴和韶簫按曲引工歌調鼎金鉉玉梅鹺¶
朝堂明辟列衡阿巢由軫懷憂如何¶
江湖放浪狎飛鳬雙漿畵舟隱蒲菰瀧風驚夢午酣餘¶
忩虹貫月夜堂虚扛鼎巨筆采椽如¶
商金凄冽氷絲絃蒼青湛澄明空煙昻昻立鶴霜庭前¶
慷慨抒懐寄詩傳長路縈心愴華年¶
皇羲肇文成三五(典/墳)光輝蔚郁深侵涵緗縹珍襲重籖¶
<pb:KR4e0149_WYG_034-32b>¶
函章組謝来歸村南筐箱薶繭作老蠶¶
紋繡重襲宻麗綿筠金間玉續匏弦分𣲖九河洪滌宣¶
薰蘭承蕙藉簡編墳典遺基隆聖賢¶
　　　鄒邦輔求詩為塾師呉晉卿壽¶
鄒陽書裏見呉融曾記江樓一笑同華髪西風吟别後¶
碧山寒雨夢游中六千甲子春方始再世門生道愈隆¶
擬折梅花寄君壽杖藜行遍鶴橋東¶
　　　送郡守張君柩還書感¶
<pb:KR4e0149_WYG_034-33a>¶
客路心知有徃還驛亭囘首一酸顔孤雲去鳥重江外¶
炎日凄風兩月間名與赤誠流白簡身將朱紱葬靑山¶
相逢且莫深惆悵猶勝高凉不賜環(君以言事謫/電白典史)¶
　　　送胡仲申僉憲四川¶
落落風標四坐傾翩翩豸繡五花明星分井絡承天寵¶
路轉江門識使旌三尺淸平幾官府一經忠孝舊家聲¶
行邊好景還堪畵緑水芙蓉繞郡城¶
　　　次韻秦鳯山舊歲頒厯喜雪(汪給事/得之寄)¶
<pb:KR4e0149_WYG_034-33b>¶
初元新朔遍堯天銜袖彤庭快覩先武接䕫龍曾此地¶
夢囘霄漢已三年卿雲又屬賡歌裏飛雪應消喜氣前¶
白首長林更何事只將多稼擬春田¶
　　　次韻中秋無月¶
一年好景三秋半把酒還思玉宇寒細雨不堪論舊約¶
癡雲空自惱清歡江頭幾處凭闌望天上何人倒影看¶
擬續新聲歌水調長虹終夜繞豪端¶
　　　唐民重身短而長於醫且善吟詠張龍山給事¶
<pb:KR4e0149_WYG_034-34a>¶
　　　　呼為小仙君遂以自號¶
靑𡨕上界多官府城郭閒居且靜便畱客坐談成橘隱¶
下簾高卧即壺天新詩不作人間語靈藥多從海外傳¶
乘興有時還過我小車花下亦軒然¶
　　　寒菊次秉之韻¶
蹙金攅碧一叢深延引三陽自六隂因笑百泉觀物老¶
只從梅蕋見天心¶
　　　姚絅菴示讀近報及和葉竹忩二首次韻奉答¶
<pb:KR4e0149_WYG_034-34b>¶
　　　　并寄竹忩¶
十載京塵撲面紅角巾常恐後諸公陶潛此日方知是¶
徐邈當年也號通近海溪塘魚並美中天樓閣棟俱隆¶
相期甚愧先生厚無復郊亭七日龍¶
隋珠趙璧魯堂璵本自遐生又僻居搜剔果能無逸墜¶
明揚應不載詩書梅邊彩筆流清詠竹裏幽忩想舊廬¶
襕褐並游今幾在白頭相望渺愁予¶
　　　次韻葉竹忩有懷鶴灘惟馨¶
<pb:KR4e0149_WYG_034-35a>¶
城頭西日淡寒輝囘首同游跡漸微華表不歸丁令鶴¶
帶圍空褪沈郎衣多情轉益黃花病上藥難翳白髪稀¶
惟有九山長不變自從相識見崔巍¶
　　　繩孫生南渠有詩次韻¶
前年花甲報更旬今歲庭萱送喜頻(花皆成實實/復起苖芃然)姚察¶
著書方有託(察著漢書纂訓曾孫/珽作紹訓以明之)酇侯傳世敢同倫(武/帝)¶
(封何/曾孫)賓筵笑我連霑醉學海從渠遠問津若見阿翁論¶
父執杖藜還許奉清塵(南渠少同學其/子與長兒同歲)¶
<pb:KR4e0149_WYG_034-35b>¶
　　　絅菴和西園即事疊韻奉酬¶
縁溪野菊不湏栽直到深冬爛漫開白日在天隨處照¶
靑山無主要人陪酒香鄰屋時相引詩送郵筩日幾囘¶
若話舊游公亦懶千江波浪九層臺¶
　　　雪景為鄭節之題¶
蓑衣蒙肩笠覆頂擁髯倚釣坐深暝扁舟到處即吾家¶
風雪不憂天地𡨕金門朝日五彩暉朱衣前進白簡隨¶
鞠躬屏息虞讒譏為問此翁知不知¶
<pb:KR4e0149_WYG_034-36a>¶
　　　臘月六日視墓地歸作(地在鳯凰山南祥澤匯/之北西出佘山有小莊)¶
百歲生涯一顆逢芒鞵踏遍五湖東豈知海鶴冲霄地¶
只在家山舉目中舊識野人謡䜟熟無心蓍策繇言同¶
(筮得家人/六四及師)餘齡此外嗟何事俛首臨深履薄翁¶
　　　兼山並壽為何參之二親賦(十二月望/)¶
東山亭亭靑挿空西山娟好金芙蓉兩山並秀何所似¶
孟光白首陪梁鴻兒孫學禮仍學詩羣峰羅立玊參差¶
雙尊臘蟻更拜慶醉過梅稍月滿時¶
<pb:KR4e0149_WYG_034-36b>¶
　　　弔宋西莊用己卯寄君韻¶
華屋高門接兩莊川原暮色黯靑蒼歌鐘不復樓心燕¶
淚眼来看膝下郎長路客心知耿耿舊緘書跡自行行¶
秪應堂構無遺恨荆樹春風滿院香¶
　　　淑人生日奠柩前仍用乙亥歲韻¶
此生敢道不逢辰繡幰曾看内苑春謝眺靑山仍疊嶂¶
維摩空室幾由旬傷心歲月難忘舊滿眼兒孫不當貧¶
一語報君湏慰意鳯岡南麓有新墳¶
<pb:KR4e0149_WYG_034-37a>¶
　¶
　¶
　¶
　¶
　¶
　¶
　¶
　¶
<pb:KR4e0149_WYG_034-37b>¶
　¶
　¶
　¶
　¶
　¶
　¶
　¶
　東江家藏集巻三十四¶
