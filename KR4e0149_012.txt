# -*- mode: mandoku-view; -*-
#+TITLE: 東江家藏集
#+DATE: 2015-08-25 00:22:16.300663
#+PROPERTY: ID KR4e0149
#+PROPERTY: BASEEDITION WYG    
#+PROPERTY: JUAN 卷十二
<pb:KR4e0149_WYG_012-1a>¶
欽定四庫全書¶
　東江家藏集巻十二(中集八/)¶
　　　　　　　　　　　　　明　顧清　撰¶
　北游稿¶
　　詩一百二十七首¶
　　　甲戌郊壇分獻用三江院長韻¶
天郊分職限西東天路平瞻月在空爟火舉時紛列宿¶
燎煙迴處肅泠風百神禮秩山川外(時分獻天/下神祗)萬國春¶
<pb:KR4e0149_WYG_012-1b>¶
生俎豆中遙聽廣庭金石奏似將無悔謝𤣥功¶
　　　元夕壺隂石潭㑹西軒用前韻¶
浮雲海内幾西東此夕塵襟一笑空已放銀花開火樹¶
更邀明月共清風江湖地憶他年逺松栢心知早歲同¶
看取白頭黄太史夜燈方下讀書功(同年中老而勤/學無如壺隂)¶
　　　齋居獨坐寄三江¶
我馬今晨已自東入門燈火夜堂空浮雲不放中天月¶
古木頻號别院風夢繞白樓千里逺(時三江居/白樓宅)坐圍紅¶
<pb:KR4e0149_WYG_012-2a>¶
燭幾人同春來㸃檢詩多少扈宿陪祠亦有功¶
　　　崔世興宅奉次涯翁韻¶
酒敵棋朋四坐分不知何處是東君屏間拂石疑生雨¶
畫裏看花半作雲(王若水畫梨/花杏花甚妙)白雪詞章隨筆散(涯翁/席上)¶
(作草/書)紅塵車馬隔牆紛平生六一堂前士到處春風挹¶
令芬¶
　　　送宋舜和㕘政之桂林兼簡時措憲副伯玉亞¶
　　　　參¶
<pb:KR4e0149_WYG_012-2b>¶
萬玉參天說桂山好風明月送飛鸞官評廿載朝端美¶
行色三春畫裏看鄉里故人驚㑹合遐方穉子亦歌懽¶
公餘為有懷人意東北停雲日倚闌¶
　　　施先生希祿佐永州有善政秩滿借留入為宗¶
　　　　人府經歴陞知雲南姚安府惜其遲暮而喜¶
　　　　逺人之得所依也作三絶句送之¶
青衫白髮換緋金二十年來一日心說與南人應鼓舞¶
零陵城下有棠隂¶
<pb:KR4e0149_WYG_012-3a>¶
三月都城日日風塵埃不見小桃紅青山滿目看行色¶
一雨朝來秪為公¶
燕山立馬望姚州極目晴雲鳥外浮記取他年傳循吏¶
冰天桂海一時收¶
　　　武舉鎖院對月有懐孫貞甫¶
廣庭風柝轉三更坐擁青綾看月生明月故人江外去¶
一尊誰與餞東城¶
　　　洞庭春宴為徐子容太史母夀用已未送歸省¶
<pb:KR4e0149_WYG_012-3b>¶
　　　　韻¶
林屋山深春晝遲桃花成實栁花飛里門駐節父老喜¶
(時奉使/過家)膝下奉觴游子歸三洞魚龍聞廣樂兩峯雲日¶
麗晴暉不知宮錦筵前舞何似當年五綵衣¶
　　　劉君克柔以親老思歸適有南京尚寶卿之命¶
　　　　喜而索詩¶
申浦風煙接鷺洲符臺鎖鑰近龍樓幾年空作飛雲望¶
此日真成衣錦游潞渚汶河新得雨白魚紅蟹正當秋¶
<pb:KR4e0149_WYG_012-4a>¶
都亭極目行塵盡恨不相隨並綵舟¶
　　　六月二十五日大雨次盧師邵御史韻¶
快雨頻來溽暑時老夫乘興正臨池不知馬鬛雲頭瀉¶
頓有鵞羣席下嬉到處轉輸應利涉向來枯槁亦堪悲¶
(前此/苦旱)商岩孰與顔車近恭黙方厪九五思¶
　　　雨不止用前韻¶
詩成又是雨來時次第南池望北池(來詩有庭戸/成池之句)屏翳¶
可知隂作沴豐隆真以怒為嬉(前夕震宣/武坊樓)頽垣毁壁時¶
<pb:KR4e0149_WYG_012-4b>¶
驚坐下澤髙原各自悲向晩薄寒侵病骨玉樓深處不¶
勝思¶
　　　雨止十峰有和篇再疊¶
既雨何如未雨時分明涸轍望天池商羊不作庭中舞¶
河伯誰從海上嬉紅日竚聞祥鳳語凉風還為决明悲¶
三江昔歲親逢此夢裏猶懷痛定思(雨勢猛驟正/如己巳秋)¶
　　　是夕師邵隔牆送酒侑以原韻三疊奉酧¶
久雨偏當酒盡時庭前空羨雨成池美人肯為呼牆送¶
<pb:KR4e0149_WYG_012-5a>¶
狂客何妨秉燭嬉我輩笑談為故事鄰家舂爨有餘悲¶
簷溝又作飄蕭響明日隂晴且莫思¶
　　　師邵以牆頭過濁醪為韻賦五絶句依次答之¶
學有盧前愧居鄰孟氏芳此夕添嘉話雙尊過短牆¶
積雨限來往空齋真臥游忩中望佳樹正爾屋西頭(時/小)¶
(齋新啟/北牖)¶
美酒餉不辭古調髙難和莫補牆頭缺且放鴟夷過¶
有酒呼牆送此意殊不惡渠將聖者清冐彼賢人濁(惠/酒)¶
<pb:KR4e0149_WYG_012-5b>¶
(甚/清)¶
賦詩兼酌酒顧我豈能豪味君辭意美終日醉醇醪¶
　　　師邵復以詩送酒副雙尊之句仍以一壺情所¶
　　　　寄四句意能多散於篇内因效建除體次第¶
　　　　用之招與十峰同飲¶
一室環潦水壺尊空倚牆情馳北鄰彦所謂天一方寄¶
我五字吟四返意彌長能許衝泥過多哉招杜康¶
　　　七月一日招孚若師邵唐信伯周文儀飲效師¶
<pb:KR4e0149_WYG_012-6a>¶
　　　　邵作¶
一雨時物潤壺𤓰皆可烹情知飽食愧所樂在良朋寄¶
跡且仁里四鄰多俊英句讀脫陳朽意氣淩髙㝠能來¶
共菲惡多謝樓君卿¶
　　　席間呈諸公¶
一月十日雨不休壺藤𤓰蔓生蝸牛情知春旱已無麥¶
所可復望秋田收寄巢燕子濕兩翅四散飛落誰家樓¶
句法清雄盧柱史意氣劇為蒼生憂能言有筆斷有斧¶
<pb:KR4e0149_WYG_012-6b>¶
多少隂妖憑社丘¶
　　　題扇用敬所韻¶
坐愛水木秀閒吟招隱詩童子趣歸去前山月上時¶
清風消暑溽好雨報秋成借問林間老應無白髪生¶
　　　雨後獨酌得王鶴坡秋夜不寐詩有感遂用其¶
　　　　韻¶
憶昨震雷雨勢欲傾我牀我牀幸無恙己復頽我牆羈¶
人多懐思異形同肺腸與君隔千里(時鶴坡/在靜海)逺邇俱他¶
<pb:KR4e0149_WYG_012-7a>¶
鄉霖晦動旬浹何由覿天光晩酌西軒下雙鯉忽墮傍¶
願隨飄風去聮坐舉一觴川流正浩瀚我舟不可方㑹¶
合知幾時仰視雲天蒼還坐三歎息孰云歸路長¶
　　　丁器之將赴建平誦予乙丑贈歸之作且問原¶
　　　　復動靜俯仰十年不勝故舊天涯之感因用¶
　　　　原韻作兩絶句送之¶
吳江歲晩促歸船臨發題詩尚宛然(時在雲西道院/與原復同餞君)十¶
載長安如一夢又攜風月過桐川¶
<pb:KR4e0149_WYG_012-7b>¶
郎步溪頭繫客船家山回首思依然公餘賸有登臨地¶
見說南湖似剡川¶
　　　七月十六日鄉人㑹餞兩邑新尹於寓舍既罷¶
　　　　不寐旋書所感得三十四韻論其格製不足¶
　　　　言詩而樸野懇悃擬諸田夫野老之詞或可¶
　　　　備詢訪之一二也¶
吾邦古壯縣馳望自宋唐勝國登使府因之啟上洋官¶
曹雖日崇阡陌仍故疆宋季已窮蹙取民猶甚涼(報省/税十)¶
<pb:KR4e0149_WYG_012-8a>¶
(一萬實徵八萬/實納止三萬餘)一壊賈綿州(買公田/加賦)再困朱管張(籍沒/朱國)¶
(珍管明朱清張瑄/名田按租起税)浸滛到國初乃至十倍强(兩税共百/四十萬)¶
浮名累仁政有識空歎傷(歲徵毎/不及半)宣祖痛裁損(官田遞/减三之)¶
(一/)經綸更文襄民力既以紓賦入乃有常公家無闕事¶
帑廩有餘藏後來諸君子率由如舊章至今鄉父老稽¶
首周侍郎(文襄初以侍郎巡撫後陞/尚書而民止呼其故官)粤從近歲來智者¶
好紛更(叶/)或云時世異古法今難行(叶/)或云廣儲積典¶
守為民殃墉坊一以决狐䑕恣披壤但見私税増不聞¶
<pb:KR4e0149_WYG_012-8b>¶
公廩穰己巳及庚午諸倉惟棟梁(舊濟農倉米常數/十萬近歲一空)茍¶
能實蠲税猶或幸小康功名掩慈惠白紙栽青桑都將¶
煙水區指作禾黍塲一字挂經費年年理逋亡從此遂¶
困弊蕭然類窮鄉去夏復霖雨湖田盡滄浪監司不肯¶
奏郡邑徒蒼皇荒租二十萬積雪傅嚴霜君子清廟器¶
牛刀試新芒顧此凋瘵餘宜爾勞運量立國自有本為¶
政自有綱不聞慈母子饑寒啼路傍往迹既非逺後賢¶
蔚相望區區閔人窮寢食熱衷腸願見德化成聮飛入¶
<pb:KR4e0149_WYG_012-9a>¶
明光還將鏤青管濃墨書循良¶
　　　夀定庵八十三用十峰韻¶
繞宅青山列畫屏磨崖到處可鐫銘神仙上界猶官府¶
塵海中間幾醉醒髙詠雅情追白社逺書精札亂黄庭¶
年來兩負中秋㑹遙聽笙歌入翠㝠¶
　　　和盧師邵中秋馬上作¶
美人宴罷玉京城歸騎垂鞭踏月行風露九霄紛滉漾¶
山河萬里共澄清却思江路經年别直恐冰輪未曉傾¶
<pb:KR4e0149_WYG_012-9b>¶
安得淩風馭仙驥桂花相倚看吹笙¶
　　　崔世興宅㑹餞白巖宗伯限韻作¶
北來行李半圖書歸去詩囊滿後車雲海尚留今夕暇¶
絃歌尤愛此堂虛謝公把酒梅應笑絡秀生兒玉不如¶
(時白巖/初得子)囘首舊游心歴歴江風江月正愁予¶
　　　趙爾錫席上限韻送前人¶
莫遣江樓畫角鳴明朝樓外有人行清尊石鼎連宵話¶
逺道江雲十載情黄菊尚餘金谷酒青山故繞石頭城¶
<pb:KR4e0149_WYG_012-10a>¶
遙知落日浮仙棹潮送寒流似掌平¶
　　　送吳棟卿謁告歸兼簡黄克明胡希文二太學¶
擬向清江聽櫂歌好官無奈病身何思山夢繞沿洄路¶
拜闕恩承浩蕩波靈藥可尋寧憚逺舊書重讀不嫌多¶
胡黄二俊知鄰里想見尋常載酒過¶
　　　錢御毉仁仲父母夀詩¶
錢鏗之孫老不狂讀書賣藥吳市傍賢妻八十古孟光¶
裙襦相對和以莊夜燈密線鍼如芒膝前佳兒五綵裳¶
<pb:KR4e0149_WYG_012-10b>¶
手攜刀圭倚明光三年不見心徬徨春風囘首吳雲翔¶
盡遣妻孥歸奉觴要我作歌歌夀昌君家恩寵未可量¶
老人之夀亦未央君不見前星揜耀今十霜幾夕紅光¶
流畫堂(君工小方/脉故云)¶
　　　十峰約陪喻府君夜坐明日有詩次韻¶
落葉風軒暮已扃偶從華簡挹蘭馨情深舊雨連今雨¶
興洽花瓶亂酒瓶化俗無心魚在水翀霄有待鶴梳翎¶
醉來更覺盤菹美欲向齊奴問韭萍¶
<pb:KR4e0149_WYG_012-11a>¶
　　　移燈賞菊和十峰¶
寒叢可似浣溪花也逐銀燈上碧紗滿地月明搖墨暈¶
一襟凉氣拂霜華旋浮緑酒須拚醉遍挿烏巾未當奢¶
却恐夜闌人欲睡寵光明日拜公嘉¶
　　　送衍聖公用涯翁爾錫席上韻¶
振鷺歌殘駟馬鳴蓬山燕罷錦衣行西風逺道三秋日¶
落木洄淵萬古情别巻荐賡懷麓韻前旌應過子游城¶
川流夙昔知安穏極目晴雲到海平¶
<pb:KR4e0149_WYG_012-11b>¶
　　　盧師邵宅㑹文太僕宗嚴用鳴字韻¶
童子垂頭蟋蟀鳴詩聮不斷酒頻行青山夢繞來時路¶
黄菊香留晩歲情一斗尚堪呼我屋五言誰可犯君城¶
明朝共約慈恩去為聽驪駒意未平(宗嚴先有此約/是夕束裝故云)¶
　　　小軒山頽輦置涯翁園亭石齋少師繼有太湖¶
　　　　之貽翁喜有詩山成次韻奉賀¶
頽然不肯駐荒臺移入名園始快哉竦立正當青嶂近¶
靜觀疑有白雲來池亭緑野添幽致斧鑿龍門想舊裁¶
<pb:KR4e0149_WYG_012-12a>¶
得與奎章並題品也勝尊酒為渠開(翁謝石齋有奎章/閣裏千年石飛墮)¶
(西林水竹/間之句)¶
　　　辯公以詩謝香次韻却寄(有䟦/)¶
澄湖樓閣帶重江雲影天光動八䆫髣髴夢中曽一到¶
櫂歌驚起白鷗雙¶
青鞋布襪是家常猶欠雲門一瓣香心識廟灣橋下路¶
來時不擬問漁郎¶
誰説詩人鬢未霜芬華乆矣謝春芳灰中芋栗能分我¶
<pb:KR4e0149_WYG_012-12b>¶
只與江湖作漫郎¶
㧞足紅塵九十霜雲西自作水仙王他年為續三生話¶
元老東坡本一鄉¶
　　得詩之夕夢與髙進之乘舟入寺予欲觀假山一¶
　　僧導過東廊折而南行遇異獸而寤首章盖紀實¶
　　也第不知假山果何在爾紀之以備他日一笑¶
　　　宴别喻府君用定庵韻¶
詩人且莫賦民勞萬事分明繫我曹試看吳鄉幾蛙竈¶
<pb:KR4e0149_WYG_012-13a>¶
何曽渤海暫牛刀(時北州江/西多盜賊)官評不爽民心古輿論無¶
慙素履髙已是邦人凝望久且拚今夕醉松醪¶
客路深知歲晩勞檄書先已被東曹遺民正望行春馬¶
歸夢猶懸午夜刀黄霸賜金偏得厚于公車蓋轉應髙¶
日斜風力欺人面更盡雙觚玉色醪¶
　　　兒子天彝病起有詩報信用韻答之¶
南州多暖北州寒十月黄花錦作團獨把一枝情萬種¶
見花何似見人難¶
<pb:KR4e0149_WYG_012-13b>¶
薄晩天風特地寒小忩思汝坐欒團醫方可是全無効¶
却是尋方對病難¶
霜月中天樹影寒繞階風葉走團團此時獨坐心千里¶
誰信來難去更難¶
怒作火炎憂水寒崑岡成炭水成團須知醫學通儒學¶
兩字功夫養性難¶
　　　和陸時敏客中寫懷¶
隔牆車馬漲紅塵睡起東&KR1440;一欠伸朝謁懶從多病得¶
<pb:KR4e0149_WYG_012-14a>¶
笑談情有故鄉真汀花岸草牽心逺社燕秋鴻過眼頻¶
莫信洛陽春似錦洛陽元是一般春¶
蜉蝣豈見海成塵尺蠖寧知屈是伸自古風花暫時好¶
由來傀儡幾曽真道途信我從橋便功業從他覽鏡頻¶
幸有一觴堪對舉不須遙羡隔江春(諺語江南望/見江北好)¶
　　　宣城徐士元浮沈州縣二十年始有南臺之選¶
　　　　其閱歴多矣將能為國家建久逺之䇿而不¶
　　　　詭於玉石朱紫之辨乎故詩以敘别而不及其他¶
<pb:KR4e0149_WYG_012-14b>¶
美人家在古宣州少日曽同白下游青眼十年重酒盞¶
緑波千里又官舟江山近識桓生馬風月平分謝眺樓¶
無限離情與鄉思暮天雲樹滿汀洲¶
　　　朱文宿侍御移居東鄰與孚若過訪席間聮句¶
　　　　得二韻明日足成¶
莫厭移居客過頻為君深喜得芳鄰(孚若/)詩書二十年¶
前㑹鄉國三千里外身(文宿/)河水未冰魚正美江船近¶
到酒猶新獨慚蹇劣非公輩還許青雲接後塵(清/)¶
<pb:KR4e0149_WYG_012-15a>¶
　　　冬夜四清次孚若韻¶
　　　　煑茶¶
未有金犀辟夜寒每䝉龍鳳賜宮團(玉牒所月/有官茶)自分玉¶
嶺千尋潤小試春旗一葉單屋裏松濤從地起窓前梅¶
月幾時看飄然便欲淩風去清淺蓬萊水又寛¶
　　　　焚香¶
小閣垂簾夜不寒縈空一縷碧團團芳菲似與梅風細¶
縹緲應憐鶴夢單名重水沈催試取火微雲母自添看¶
<pb:KR4e0149_WYG_012-15b>¶
明朝滿眼金爐畔朝退還攜兩袖寛¶
　　　　奕棊¶
楸枰的歴曉星寒熊虎貔貅各就團稍出偏師當一面¶
從教空國戰三單雄雌漢楚危時决黒白商顔靜裏看¶
自是人間有機械先生心事本來寛¶
　　　　賦詩¶
灞橋驢子雪衝寒東閣梅花玉作團思入空雲千態變¶
巧爭天女一絲單芬華肯逐當時好真相還應具眼看¶
<pb:KR4e0149_WYG_012-16a>¶
尚有一篇煩束晢玉缸春酒夜來寛¶
　　　十二月一日寄書天彞有感用煑茶韻¶
一冬今夕始知寒起斵清冰試小團水品無勞問鴻漸¶
火攻聊欲效田單腸間古字搜應遍灰裏仙書黙自看¶
好辦百株供歲晩歸期報與客心寛¶
　　　先母忌辰有感用前韻¶
游子天涯感歲寒夢回清淚欲成團人間空想萱枝茂¶
地下誰憐鴈影單(時聞二/弟訃)衣線密縫猶有在兒孫滿眼¶
<pb:KR4e0149_WYG_012-16b>¶
若為看三牲列鼎嗟何及慙負皇恩似海寛¶
　　　和白樓祭酒游獅子山盧龍觀登閱江樓故址¶
　　　　二首¶
金猊作山雄踞蹲異境靈蹤不盡論磵戸雨晴浮玉氣¶
石壇春暖長龍根三峯逺勢分襟帶九𣲖長流入吐吞¶
一自陽春傳白下幾回江月夢黄昬¶
名山嶻立大江前聖祖宸游地儼然宫樹戴雲猶五色¶
磵花回輦欲千年樓臺極目煙中市犀象連艫海外船¶
<pb:KR4e0149_WYG_012-17a>¶
無限平生登覽意蒼崖須繼白樓䥴¶
　　　談以嘉寄友山墨竹求貞庵詩¶
衆水必返壑萬木終歸根乾龍抱四徳維貞乃生元談¶
子魁傑士詩書富鑽刓汗漫四十載及此見本原浪跡¶
混成市深居乃丘園逝將游化初豈止超籠樊神交友¶
山翁遺墨寶璵璠緘題逺寄我知君未忘言長安日出¶
餘車馬闐朱門清言頌夔契髙步趨炎軒紛紛未渠已¶
兀兀空自煩引領望五茸髙雲碧巑岏衢陌轉紆曲軒¶
<pb:KR4e0149_WYG_012-17b>¶
忩開晏温登樓喚雲槎隔巷招南村(二君以嘉隣/近文字交也)逍遙¶
共水石嘯傲同琴樽以兹遂百歲誰知軒冕尊¶
　　　彭城王肅之自分守疊茂擢湖廣江西參副入¶
　　　　掌京營拜中都留守¶
天立三京鞏帝圖濠梁千古漢枌榆河山結秀猶龍氣¶
留守承恩重虎符萬福威名聞草木班超功業在羌胡¶
他年併入雲臺畫爭看貂蟬映美鬚¶
　　奉和涯翁聞雪枕上作¶
<pb:KR4e0149_WYG_012-18a>¶
啟户兒童有笑聲一冬無雪雪今晴却思叢竹應薶没¶
戲剔殘燈與鬭明江上小舟還自汎屋頭春鳥為誰鳴¶
輕雲薄日新題句總是商巖未了情¶
　　　夀王艾坡¶
西湖東畔甕山阿靈草年深綠滿坡林壑為公増媚嫵¶
杖藜終日共㜑娑天生夀骨如彭祖人道醫名似華陀¶
聞說新莊更幽勝一尊還許醉煙蘿¶
　　　和施聘之十五日退朝作¶
<pb:KR4e0149_WYG_012-18b>¶
漢闕朝囘地蓬山雪霽天鳳瞻雲外輦雷想殿前鞭綠¶
漾銅池水青浮綺陌煙太平公等在未可讓前賢(御溝/北岸)¶
(冰合而南岸水/流前此未有)¶
　　　送陸時敏分教建安¶
怡柑堂下菊花前把酒攤書四十年感舊不知吾老矣¶
憶歸翻為子欣然吳山越嶠行千里雲谷滄洲賦幾篇¶
往問諸君定相識蒼崖似有姓名鐫(往嘗為此/邑記修學)¶
　　　長安新街成次師邵韻¶
<pb:KR4e0149_WYG_012-19a>¶
七寶宫城玉斧修斬新天路快同游平看白日行龍角¶
近覺青山在馬頭禹甸㑹來凡幾譯康衢歌罷已千秋¶
何當四海均如此水宿雲飛各自由¶
　　　乙亥元日十峯飲師邵東齋出予家桂餅師邵¶
　　　　有詩自牆上遞至次韻奉答¶
寶鈿和露壓金英為趂秋光一日成月殿有人留素影¶
花林無物稱佳名(餅有嫦娥蟾兔形/天香狀元紅等字)攜來不覺鄉闗逺¶
吟罷猶令客夢清茗盌酒盃皆可意好將新歲作傳生¶
<pb:KR4e0149_WYG_012-19b>¶
(唐人歲首飲/酒名傳生)¶
　　　明日師邵有牆上傳詩之作次韻¶
似有虹光射屋頭不知人語夜堂幽呼牆忽得淵明信¶
能賦真同子建流便擬續貂噓凍筆却慙燒蠟變更郵¶
玉堂本與蘭臺近珠璧尋常豈外求(師邵舊有詩云買/宅誰家近玉堂)¶
　　　師邵出意作綸竿于牆上以便遞詩名曰詩釣¶
　　　　首倡一篇詞意兼美依韻奉酬¶
巧心文思孰兼長詩釣詩成又幾章千里浮沈謝江路¶
<pb:KR4e0149_WYG_012-20a>¶
一竿風月共鄰牆君如縁木求魴鯉我正懐磚想珮璜¶
畢竟兩無名利念五湖煙水舊同鄉¶
　　　翰林齋居和十峯聽琴二十四韻¶
王春重禋祀齋居百工休寥寥古槐㕔無風亦蕭颼落¶
日衆鳥歸感我林居幽起步視天宇明星一何稠賦形¶
穹壤間豈不誠有由鳴鳳跂阿閣鳬鷖散滄洲雲鵬與¶
斥鷃各自從其儔與子昔少壯挾書隘鄉州坐談輕白¶
璧髙步希丹丘雖懐黍稷愧稊稗亦已秋䇿名二十載¶
<pb:KR4e0149_WYG_012-20b>¶
實也非吾仇重來歲云暮庶以追前游卜居幸仁里欵¶
洽皆名流側聞官評美信爾學殖優載觀聽琴作騷選¶
合並收朗吟向清夜何止消百憂惟此清廟器流傳自¶
虞周南風既廣大岐山亦優柔共惟千載意歴歴心與¶
眸箏竽亂人耳此物委道周不逢君子徒竟作空山舟¶
朋游本沙聚歲月亦川流鍾子既長往雍門今白頭惟¶
有十樣牋可以修龍樓(時以吳/牋同往)¶
　　　西軒夜坐各賦一物孚若得甆甌師邵牙筯文¶
<pb:KR4e0149_WYG_012-21a>¶
　　　　宿銀&KR0678;予得紅燭¶
停停雙紅燭照此清夜闌主人為無寐佳客得盡歡玉¶
蟲落金釵絳蠟縈銅盤願言四座光昭我一寸丹¶
　　　慶成宴上作和伯明侍御¶
郊禋又喜一番成金殿晨開淑氣迎風裏旌旗颺日彩¶
雲中金石應春聲十年正德當熙運萬國傾心仰聖明¶
既醉有詩還索和併將無逸頌昇平¶
　　　承天門迎駕和九和殿講¶
<pb:KR4e0149_WYG_012-21b>¶
燔燎中天報禮成六龍囘首萬人迎天應不斷酬豐歲¶
臣也何慚繼頌聲五色畫旗風裏掣九斿雲䍐日邊明¶
羣公不用頻瞻望皇路年來似掌平¶
　　　再和九和宴上作¶
紫壇殷薦九功成黄屋初筵百福迎千羽盡消豺虎氣¶
簫韶齊作鳳凰聲條風暗逐龍樓轉遲日偏當黼座明¶
報與萬方須鼓舞㤗階連夜十分平¶
　　　次韻伯明謝九和燈圓¶
<pb:KR4e0149_WYG_012-22a>¶
火蛾市裏珠論斗麵繭筵中芡滿盤猶記薫風初作穟¶
不知春雪解成團圓疑藻井重光漏美在靈砂一粒丹¶
食罷鄉心渺無賴江樓燈月好誰看¶
　　　待隠園為䆳庵冢宰賦¶
先生竒才天下聞先生早達非隠淪名園十畝手自闢¶
逺意正在桑榆曛蒼生日夕要霖雨碧山豈得留閒人¶
君不見晉公緑野晩始就魏公老圃當秋芬人生適志¶
亦有日彈丸鴞炙空勞神隠待園園待隠塵海茫茫幾¶
<pb:KR4e0149_WYG_012-22b>¶
時盡㑹須重夢竹間翁煙雨春風謝招引¶
　　　天秩讀書靈濟宫有懐¶
明燈照尊酒舉觴情不怡去爾復幾逺而當懐别離男¶
兒四方志問學乃鎡基弱齡逝已邁盛年方及期離憂¶
與志養輕重理不疑仙宮晝無人况此良夜遲清心照¶
千古澄慮徹萬微豈徒美藻翰立誠其在兹我壯已失¶
學守官愧無為庶幾子復孫努力酬恩私體我對酒意¶
惜汝當春時無令金根子空負城南詩¶
<pb:KR4e0149_WYG_012-23a>¶
　　　分得鐵面送施聘之南巡¶
使君清冰心其面乃如鐵冰心與鐵面表裏雙映澈鮀¶
朝莫我媚賁育莫我折端如九鼎峙神姦過而滅又如¶
明鏡照百里見妖孽前年按東闗邊圉方狡猾聞聲已¶
宵逝况敢&KR0008;旄節今年復何事豸角指山越朝辭詣闕¶
下風采動班列想當顧盻間狐兔已無穴頽風煽末世¶
瀾倒不可截羣情愛輭媚衆目憎泠洌安得公百輩共¶
把霜臺臬梟除鳳乃至莠盡禾始活君心與君面天為¶
<pb:KR4e0149_WYG_012-23b>¶
蒼生設往哉慎所向嚬笑有窺竊¶
　　　觀梅奉和涯翁韻¶
雪深江路記横枝二月京城始見之逺客有情頻借問¶
孤根異土不同時修篁此日方求友穠李當年亦費詩¶
應是晩風偏愛惜故飄香蘂落金巵¶
　　　扶風令(孫汝宗檢/討季父也)¶
扶風有健令戰死略陽城略陽豈無令城破儼冠纓飛¶
章報主帥盡掩張巡名天監日月昭狐兔可逃刑下詔¶
<pb:KR4e0149_WYG_012-24a>¶
贈官爵推恩及孤&KR1137;忠憤一以雪義聲若雷霆回看略¶
陽子澌滅無留形生世豈不死所貴死有稱漠北拜蘇¶
武隴西慙李陵我歌扶風令永激晉代英¶
　　　趙恒齋挽詩(都御史廷實之父黔江教諭/致仕封濟南知府宋宗室也)¶
問族王孫貴名家理學宗黔江初振羽稷下晩疏封餘¶
澤流忠孝隆恩賁始終西山春草合無地躡仙蹤¶
　　　聞劉南村將至先寄¶
正喜牀頭新酒熟忽聞江外故人來不知靈鵲誰傳與¶
<pb:KR4e0149_WYG_012-24b>¶
閙亂簷前日幾回¶
　　　次韻石東滹都憲詠臺中松竹二首¶
傲霜凌雪到參天曽見春花幾度妍光引赤墀朝上日¶
秀分蒼栢晩來煙人疑靈物風雷變我視孤根鐵石堅¶
何待他年歌蔽芾大夫新律自超然¶
撫遍簷松偃蹇枝小忩驚見玉參差却看塵土無容地¶
似與琴尊有素期聲散午風醒客夢影分凉月動吟髭¶
虞庭正議簫韶事莫遣伶倫左右知¶
<pb:KR4e0149_WYG_012-25a>¶
　　　張麟慶澤堂¶
江水東流入海深水邊華構百年心行人未識君家世¶
看取堂前喬樹林¶
　　　題畫¶
小艇臨江岸綸竿只漫垂無魚亦歸去不到雨來時¶
　　　與南村夜話用周伯明韻兼寄時行¶
江海重來二十春中間人事幾囘新朝端我正懐莘老¶
(南村忠肅/公裔也)谷口誰當畫子真吟倚石臺雲繞足醉褰風¶
<pb:KR4e0149_WYG_012-25b>¶
幔月迎人扁舟便得從君去先過張翰覔紫蓴¶
　　　南村歸興十首¶
　　　　上林煙樹¶
思家千里夢戀闕萬重心欲去頻囘首煙霏滿上林¶
　　　　潞渚風帆¶
岸添山雨闊帆送曉風輕利涉從兹始遙遙思帝京¶
　　　　岱岳瞻雲¶
雲生岱岳頂秀結魯城隂仰止嗟環轍千秋萬古心¶
<pb:KR4e0149_WYG_012-26a>¶
　　　　呂梁觀水¶
奔流形道體絶壁見神功去去吾休也危途一夢中¶
　　　　淮隂弔古¶
綸釣貧難忍王侯貴不終江邊有行客歸興十分濃¶
　　　　金焦覽勝¶
自有兩山來幾人此經過青山黙無語識人知最多¶
　　　　惠泉試茗¶
攜將雙鳳團來試九龍脉臨流啜花磁更憶長安客¶
<pb:KR4e0149_WYG_012-26b>¶
　　　　松陵倚櫂¶
倚櫂虹橋下凉風吹葛巾家山看漸近魚鳥自相親¶
　　　　三泖垂綸¶
扁舟下三泖試拂舊綸竿鱸魚三尺雪飛上水精盤¶
　　　　五茸秋穫¶
田園正收穫行李忽在門此樂不可說令人勞夢魂¶
　　　前題次十峯司憲韻(有跋/)¶
錦作坡陀繡作叢四時晨暮鬱葱葱梧桐夾道飛丹鳳¶
<pb:KR4e0149_WYG_012-27a>¶
楊栁平沙散玉驄萬歲峰髙空翠裏廣寒宮起蔚藍中¶
行人擬得相如賦拜賜江南作隠翁¶
南客扁舟欲去時好風真與客心期雲邊已似見鄉社¶
篷底從教卧水師行路一番嗟往事詩篇幾處有新知¶
飛來燕子不相識却上沙頭楊栁枝¶
篷底哦詩正寂寥忽看膚寸起岧嶤回翔未欲淩霄漢¶
津潤先應及楚翹五彩何年歌爛漫九農今日願豐饒¶
河陽舊事還堪省幾度秋霜換斗杓¶
<pb:KR4e0149_WYG_012-27b>¶
彭城天險亦岷峨南北舟航倍幾多激浪奔流無日夜¶
長年三老費撝訶試看急纜牽危舸何似方塘湛緑波¶
欲趂此行銘劒閣蒼崖先遣百人磨¶
泗亭秋色已荒凉更擬淮隂一瓣香飛鳥未隨弓力盡¶
黄流差比劵言長榮華自古能誰在山水無情黙自傷¶
一語到君尤足恨湖頭空負碧霞觴(淮有美酒而南村/不飲故以戲之)¶
又復扁舟過此中向來明月幾弦弓山形依舊兩眉緑¶
江水無塵一鏡空白鳥去邊天欲盡青楓落後歲將終¶
<pb:KR4e0149_WYG_012-28a>¶
圖經漫有新題字一笑煩君問雪鴻(近曽序京/口三山志)¶
囊裏探春粟粒芳松間敲火石泉香從來乳酪風斯下¶
此日山林意更長定有詩篇記清賞誰從杖屨合分嘗¶
吟成更作東南笑極目龍山入杳茫¶
鴟夷不見五湖舟香徑真成麋鹿游客夢幾回空歴歴¶
江流千古只悠悠天隨釣處堪終老張翰歸期不待秋¶
記取一時生色畫蘭橈斜倚白蘋洲¶
湖水泖水分濁清漁舟客舟誰重輕陸機張翰舊同里¶
<pb:KR4e0149_WYG_012-28b>¶
仙鶴鱸魚並有名長笛數聲江月曙青山九㸃暮雲平¶
一時盡落先生手未信煙波也世情¶
君來三吳占有秋君去正及吳田收簑衣但除雨淅瀝¶
衲襖不怕風蕭颼煙中白鶴呌野水竹間黄耳眠髙丘¶
眼前此地亦可念舊來總屬華亭侯¶
　　予既為南村賦歸興十絶句且序之矣六月九日¶
　　景安席上誦十峯詩歎其雄麗南村起屬予和之¶
　　予醉不知道何語既歸而詩巻至矣度勢不可已¶
<pb:KR4e0149_WYG_012-29a>¶
　　勉强為之貂尾蛇跗明有禁戒知君愛厚有不容¶
　　於不盡也十二日書¶
　　　初伏喜雨次未齋殿講韻¶
老火淩穉金乾坤鬱爐烘田農望時雨十候靡一中商¶
羊蹋兩翅𤣥豹隠塵霿蒼頭揮巨箑却立嗟腕痛此時¶
天公心髣髴為爾動驅雷駕長雲横海截明蝀初開瓦¶
溝瞥忽作渠溜閧淙淙殊未巳密密欲無空兒嬉集堂¶
㘭萬斛試一㔶老夫病不寐還作江海夢青秧間白水¶
<pb:KR4e0149_WYG_012-29b>¶
碧樹黄鳥哢絺帷涼到骨翻恐墨池凍起來望西山雲¶
氣猶澒洞回翔如有意邀我作詩送須㬰朝陽照五彩¶
變龍鳳巖巒數百里眩晃莫摶控輕隂拂髙城餘潤溢¶
朱棟蔬畦及稻壠盎盎流乳湩即看禾連箱已覺虀滿¶
瓮坡仙記新亭妙語託深諷驪珠與肪玉至美等兒弄¶
此物方施行我道堪哀慟清風頻戒秋炎令將過仲河¶
流滿諸牐日夜走方貢牀頭幸有酒一笑且從衆¶
　　　夀定庵先生用周伯明韻¶
<pb:KR4e0149_WYG_012-30a>¶
八十從頭四見春年來詩筆更清新不知後進誰堪繼¶
頓覺仙才自有真逺道風塵頻入夢清時林壑也須人¶
横塘八曲中秋燕正得銀魚配紫尊¶
　　　悔軒宗伯將赴南都出山水横幅索題上有敬¶
　　　　所詩因次其韻¶
君不見長安列第羅金屏山亭水閣紛縱横洞門落日¶
煙霧合囘轉天地迷隂晴又不見岷江五月蛟龍怒雷¶
奔直下空舲渡千鈞一髮寄黄頭只尺頓殊人鬼路川¶
<pb:KR4e0149_WYG_012-30b>¶
平山逺畫者誰曠朗一洗豐肥癡塗行室偃各有適此¶
意只許堯民知綸竿未挂珊瑚樹誰識先生㑹心處行¶
看巨舸濟中流且為江山發新句¶
　　　次韻馬文明光祿和馮子佩雨中觀蓮¶
山花何如水花潔江鄉又作三年别銀潢一𣲖寫秋光¶
綠浪紅雲幾明滅孤標不藉闌檻䕶皓質豈因泥滓涅¶
江梅衝寒面如玉巖松積歲髯疑鐵清嚴淑麗各有態¶
根性已是多生結銅池碧影落天鏡東軒未到吾能說¶
<pb:KR4e0149_WYG_012-31a>¶
一泓便有五湖意造物信可兒童竊翠盤跳珠散凉雨¶
夢回曉枕聲未絶恍疑誤入水仙府萬隊紅粧擁旌節¶
鑑湖終期明主賜雲錦只恐天機撤書生儉筭亦有計¶
勝賞直與吟詩折¶
　　　以詩寄師邵御史戲書其後¶
新詩寫寄樂天賡斜日虛簷坐晩晴莫道閒官無一事¶
揮毫還記唱籌聲(翰林孔目無印記月/俸出納皆學士親之)¶
　　　奉和涯翁西郊觀稼是日得鄉書有感¶
<pb:KR4e0149_WYG_012-31b>¶
江鄉為别近三年沙水頻侵栁外田多稼喜聞西郭詠¶
清風正想北樓眼(家居值水常/坐卧小樓)深村野老藜羮飰華屋¶
佳人錦瑟筵欲問從來調燮事黄花開滿夕陽天¶
　　　杜古狂夀意二首¶
杜郎胸中富丘壑筆墨到處生煙雲名髙價重愛者衆¶
入眼太半疑非真君家此巻得何易無乃意氣相感此¶
老始肯留心神洞門隂隂六月寒石角下墜臨奔湍湍¶
崖逆上不知幾百里别有琪花瑤草爛漫無由看仙人¶
<pb:KR4e0149_WYG_012-32a>¶
宴坐長松下風髯飄蕭貌閒暇山童拾得紫芝歸笑指¶
蓬萊問靈駕靈駕參差曉未還洞庭林屋有無間風煙¶
不雜人間世雲氣遙通海外山海外相逢今幾秋蟠桃¶
一熟歲行周主人六十正年少更約花開尋舊游¶
東華老人七十强全家舊住古錢塘湖山繞屋凝清光¶
聖人北狩開明堂雲從金輿飛渡江爾來百年雙闕傍¶
老眼厭見車塵黄心思湖山歸路長髙堂曉日懸蓬桑¶
湖山忽在堂中央瑤臺仙人古衣裳飄蕭鬢髪臨匡牀¶
<pb:KR4e0149_WYG_012-32b>¶
松風吹花滿山香麻姑逺來稱夀觴身騎白鹿青絲韁¶
仙姬一雙婉清揚金桃玉醴各有將青鸞飄搖雲際翔¶
阿母欲下雲蒼蒼老人再拜承夀昌吾皇夀域開八荒¶
雲飛川泳皆康莊千載白雲還帝鄉何必湖山懷一方¶
嗚呼何必湖山懐一方¶
　　　師邵以南村歸興韻賦鄰好十篇奉答¶
　　　　借書¶
君書自充腹猶有臨淵心撫巻惜年少悠然懐故林¶
<pb:KR4e0149_WYG_012-33a>¶
　　　　送酒¶
庭下兩尊綠牆頭一竿輕無詩可充釣積甒空如京(君/嘗)¶
(作詩釣牆/上故云)¶
　　　　鵞鳴¶
不學雉登木還同鶴在隂憐材復愛客無那主人心¶
　　　　雞唱¶
子聲豈云惡我食慙無功懐哉祖豫州起舞深夜中¶
　　　　訂交¶
<pb:KR4e0149_WYG_012-33b>¶
昔賢重交結在始不在終君看千頃波寧作壺醴醲¶
　　　　請益¶
我壯本無似况此歲月過垂槖視稇載其誰得之多¶
　　　　鄉語¶
石湖到崑山中帶淞江脉却被幽薊兒呼作三儂客¶
　　　　文㑹¶
芳鄰盛文㑹老我亦濫巾却憶西亭子寂寞誰與親(時/施)¶
(聘之以/事下獄)¶
<pb:KR4e0149_WYG_012-34a>¶
　　　　兒啼¶
驥子墮地時送喜憑郵竿聞聲想神駿舉足凌九盤(君/有)¶
(河間公館/聞得子詩)¶
　　　　詩債¶
舊巻擬立案新題更分門何人為剪紙一返皮陸魂¶
　　　師邵毎有詩督和甚急九和侍講嘗題其後曰¶
　　　　立案而還之聞者大笑既用以賦詩債復次¶
　　　　韻嘲之¶
<pb:KR4e0149_WYG_012-34b>¶
新篇落筆遞酬賡不放秋天幾日晴(時正/多雨)只有未齋新¶
例好且教風雨暫停聲¶
　　　永感堂為同年王威逺賦時自鄖陽入朝過家¶
　　　　上冢¶
客意逢秋自感傷還將此意賦君堂兒童豈識晨昬樂¶
老大空驚歲月忙閭里有人誇晝錦乾坤無地答春陽¶
惟應一㸃忠貞志青史千秋表義方¶
　　　中秋夜客散步月中庭忽憶陸舜卿南歸乞詩¶
<pb:KR4e0149_WYG_012-35a>¶
　　　索筆書贈¶
髙飛獨鶴想華亭出海冰輪到曉清林影波光四千里¶
看君一路鏡中行¶
　¶
　¶
　¶
　¶
　¶
<pb:KR4e0149_WYG_012-35b>¶
　¶
　¶
　¶
　¶
　¶
　¶
　¶
　東江家藏集巻十二(中集/)¶
