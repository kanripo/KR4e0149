# -*- mode: mandoku-view; -*-
#+TITLE: 東江家藏集
#+DATE: 2015-08-25 00:22:16.776813
#+PROPERTY: ID KR4e0149
#+PROPERTY: BASEEDITION WYG    
#+PROPERTY: JUAN 卷三十六
<pb:KR4e0149_WYG_036-1a>¶
欽定四庫全書¶
　東江家藏集巻三十六(後集三/)¶
　　　　　　　　　　　　　明　顧清　撰¶
　歸来稿¶
　　詩七十七首¶
　　　乙酉立春書事¶
晴日當空雪滿川兒童簫鼓竹林邊相逢盡説新年好¶
遠信仍多吉語傳紫塞旌旗還故壘(是日傳報/雲中事定)白頭光¶
<pb:KR4e0149_WYG_036-1b>¶
景付陳編東風不擇閒門户柳色依稀欲帶煙¶
　　　人日北野有詩次韻¶
靑山十年夢為作遠遊人已辦謝公屐獨少林宗巾(近/日)¶
(從北野借/幅巾様)忩間魚弄日枕上鳥鳴春更説園収事吾生¶
的未貧(来詩云園/収未當貧)¶
　　　頥元許惠五加皮本期雨後乃移以詩促之(二/月)¶
　　　　(辛丑簷/溜達旦)¶
好雨連三日靈苖應五車分栽有鄰約服食自仙家酒¶
<pb:KR4e0149_WYG_036-2a>¶
想金罌煮籬看翠幕遮長鑱臨去囑為我惜萌芽¶
　　　寄阮廷言¶
秦淮北上内街前一榻清風四十年聞道主人強健在¶
夜燈長對課兒編¶
顧渚春風粟粒芽宜興小扇簇金花多情每作臨岐贈¶
不問囘谿兩翅斜¶
兩都相隔路三千客邸尋常一笑歡雙槳畫舟清泖上¶
可能飜似北河難¶
<pb:KR4e0149_WYG_036-2b>¶
芝蘭結好傳三葉桑梓連陰共一鄉莫把陸郎賓客待¶
好從小阮説文章¶
　成化癸卯予初觀場屋主阮大經廷言兄弟家所以¶
　相期甚厚予在翰林大經往来不絶廷言子春試亦¶
　嘗㑹於京師予旣南歸聲問遂隔矣孫兒應陽卒業¶
　成均有懷往昔賦此寄之¶
　　　陳汝玊瀕行畱巻索詩因陽孫奉寄¶
朱旗組甲照晴川錦褾牙籖出玳筵老去山林惟一懶¶
<pb:KR4e0149_WYG_036-3a>¶
夢囘池草又三年班超功業時来建郤克詩書世共賢¶
遥想秣陵今夜月淸光還似海門圓¶
　　　沈春庭示舊詩次韻(有後引/)¶
當年誰見玉堂花信手題詩只漫誇兩家人事今粗定¶
共領紅香亦未賖¶
　白玊堂前一樹花生紅一㸃萬人誇兩家人物真相¶
　稱為報分栽不許賖叙云荆公詠玊堂石榴詩萬緑¶
　枝頭紅一㸃動人春色不湏多景和家有此花久許¶
<pb:KR4e0149_WYG_036-3b>¶
　分遺因詩以速之當時未嘗落稿春庭近理故書得¶
　之以為昔友而今親殆非偶然封以見示予謂親則¶
　似矣而玊堂之䜟猶有所未合也意者其自今始乎¶
　次韻答之且書其左方以俟¶
　　　薛景春號采芝山人為賦四韻¶
任公抛却釣鰲絲(薛任姓/國也)来向呉山學采芝穩步不思¶
滄海闊幽尋似與白雲期仙稊未覺層霄夐藥籠寜於¶
一物私善救不遺他日事年来鄉里半瘡痍¶
<pb:KR4e0149_WYG_036-4a>¶
　　　王草菴輓詩¶
塵海無濡跡騷壇早樹麾家聲盧扁舊人物晉唐遺華¶
表空仙語烟波想釣絲餘芳知未泯孫子桂林枝¶
　　　良醫沈希賢將還沂上持梅竹聚禽圖索題有¶
　　　　懐東臯秋崖二都憲因託以寄興¶
梅竹影參差東忩日上時坐看羣羽集如從九苞儀緗¶
素餘文彩雲霄憶别離歲寒平日意誰報故人知¶
　　　椿庭日永壽王慕雪¶
<pb:KR4e0149_WYG_036-4b>¶
仙木凌雲擁畫堂重簾窣地映青陽舊家人物今誰健¶
閒處光陰此更長花亞錦屏催送酒煙斜石鼎看添香¶
八千亦是人間歲况有斑衣侍尚方¶
　　　龜山寄湖澹菴詩云欲驅殘臘變春風只有寒¶
　　　　梅作選鋒莫把疎英輕闘雪好藏清艷月明¶
　　　　中延平先生嘗舉以示朱子丙戌正月十四¶
　　　　日鶴塘舟中誦之有省因代梅答¶
本無顔色競東風冷落孤山水月中多謝詩翁好擡舉¶
<pb:KR4e0149_WYG_036-5a>¶
微言已墜棘端鋒¶
　　　十七夜聞諸孫讀書喜而有作¶
癡人結習自何生白首塵編不盡情今夜短檠花亦喜¶
咿吾遥聼隔簾聲¶
　　　辛巳泊舟青縣有畜犬登岸將發哀號覔舟他¶
　　　　人驅之至欲泅水而不顧今日午食見其循¶
　　　　案齧骨感而賦之時三月六日也¶
瀛河東下水分岐記得沿流認主時今日上堂還繞案¶
<pb:KR4e0149_WYG_036-5b>¶
主人心事也應知¶
　　　次韻世卿方伯西園牡丹¶
名花開日百花殘春到清明意已闌餘賞自非天力與¶
芳心爭得巧工攅開元勝㑹連資福錦石幽叢轉靜觀¶
翹首荆溪三百里幾時相對捲簾看(錦石亭靜觀室小/園種牡丹處也)¶
　　　招東曙觀稼¶
少眈耕稼苦無田馬上朝鷄二十年晩景天留作佳話¶
賞音人復往同川橰亭舊葺依深樹風檻新開俯碧漣¶
<pb:KR4e0149_WYG_036-6a>¶
明日分秧有前令酒杯還向緑陰傳¶
　　　行苖有感適東曙有和章疊&KR3608;為謝¶
屋上靑林水上田林間曵杖自年年本来瓦缶非周鼎¶
欲捧丸泥障蜀川幸不風塵隨澒洞敢嗟輪輻限清漣¶
分秧昨日新題句又託王維畫裏傳¶
　　　壽鄉人瑞為談貞菴賦¶
弧南星彩燭呉東洛社風流恰到翁名德舊為桑梓重¶
衣冠今又畫圖中玉田漫説青芝滿丹穴誰看紫鳯翀¶
<pb:KR4e0149_WYG_036-6b>¶
同醉此鄉應不恨夕陽囘首萬山紅¶
　　　鶴涇田舎見舊作¶
扁舟長憶訪田翁落木空江遡遠風一笑今朝是何日¶
十年游子忽耕農西清東閣煙霄外曲水方洲畫巻中¶
間拂舊題看不厭欲憑精衞寄愚公¶
倚市長憐刺繡工班生亦笑馬遷公高才自昔還如此¶
往運何由得再逢山玊海珠爭自美短鳬長鶴詎能同¶
閒身倘可充田畯没齒西疇不負儂¶
<pb:KR4e0149_WYG_036-7a>¶
　　　村田樂¶
繞屋桑麻接稻塍夜齋燈火讀書聲老翁睡熟東忩裏¶
夢在斜川曵杖行¶
　　　金杯歎¶
黃金杯當四筵白玊堂五十年玉樓功成人在天金杯¶
幻作金銅仙珊瑚鉤麒麟段彭宣幾向中堂見媒書銜¶
䄂誤成真䜛鼎出疆原是贋真與贋兩嗟吁人不識子¶
欺予龍宫海藏豈有魚目作明珠君不見他人家金暑¶
<pb:KR4e0149_WYG_036-7b>¶
簟玊茗壼¶
　李文正公在仕路五十年參機政者十八年家止一¶
　金杯公殁家人試之乃銅也蓋求文者以為贄而公¶
　因用之初不知其贋也丙戌六月九日公生辰與客¶
　談及歌以識之¶
　　　夏日感事次味苓韻¶
陶翁正好北忩眠也為閒情一愴然水屋自應荷作蓋¶
金貂定以玊為蟬祥雲捧日羣龍擁巨堰浮山一蟻穿¶
<pb:KR4e0149_WYG_036-8a>¶
神運斡旋俄頃事未湏低首拜啼䳌¶
　　　南村約菴雨中過訪喜新街成飲平胃㪚酒是¶
　　　　日談論間多可慨者别後賦此寄之¶
白雲本是靑雲侣今雨依然舊雨人輿力競誇新路穩¶
酒奴還説近方醇紛紛且置人間事皦皦誰全物外身¶
畢竟浮生幾兩屐欲將泰華等游塵¶
　　　新舟成約菴期與諸公同泛詩以速之¶
蘭訪新成着釣綸肩輿從此事平分雲山到處天開畫¶
<pb:KR4e0149_WYG_036-8b>¶
風水有時川㑹文内史空畱三泖宅鴟夷終策五湖勲¶
高秋一曲凌波調不是閒人未許聞¶
　　　杜竹泉六十二壽詩¶
竹林娟好石泉紆林下幽人六十餘裹藥歲煩紅印紙¶
畫容新試碧霞裾堯年舜厯資延引二豎三彭待掃除¶
慎勿求仙想遺世羡門依舊海濱居¶
　　　同味苓泛舟疊前韻¶
半生塵海共紛綸老幸江鷗一席分雪屋浪飜千月影¶
<pb:KR4e0149_WYG_036-9a>¶
筠簾日織五絲文蘆問畫楫疑漁父天際紅雲想放勲¶
一笛淸風瑁湖底餘音飛去隔城聞¶
　　　穫稻用分秧韻¶
負郭園池帶宅田老晴天氣太平年穫来黍稻叢高廪¶
㪚出牛羊滿近川饙啓甑山騰霧靄蟻香醅瓮起淪漣¶
斜陽一枕西忩夢縱有丹靑不與傳¶
　　　一覽樓望陸瑁湖¶
高閣金仙擁法輪小山霜鶴怨游人臺傾沼没知何處¶
<pb:KR4e0149_WYG_036-9b>¶
雲白天靑現此身沙市幾經魚潑剌稻畦時見石嶙峋¶
烟波落日情無限欲倩漁郎為問津¶
　　　十二日同北野諸公泛㴘湖三疊綸字韻¶
尋常紙上説經綸雲漢機絲要手分投杼却尋東海釣¶
馳煙已愧北山文短簑高笠詩添景醉舞狂吟酒䇿勲¶
落日推蓬見歸鶴一聲猶想夢中聞¶
　　　送沈子公副使之貴州¶
皇德同天覆賢人簡帝心却紆閩海節去歴井垣深履¶
<pb:KR4e0149_WYG_036-10a>¶
道無夷險逢時自古今江亭一杯酒聽奏伯牙琴¶
　　　作室藏舟於瑁湖適超果住僧濬寺濠北鄰薛¶
　　　　生期復仙塚舊跡落成之日眼界一新予少¶
　　　　讀書寺中不意老而還此笑游也詩以記之¶
何處堪予泊釣舟陸家湖尾寺灘頭幾灣緑樹迎潮入¶
一帶紅蘭映水浮已喜金沙清佛界更疏玊澗遶仙洲¶
誰知白首歸来客重與溪山結勝遊¶
　　　四疊綸字韻答味苓¶
<pb:KR4e0149_WYG_036-10b>¶
閒身無復半通綸天許三江一道分擁楫有時成白醉¶
著書終不效𤣥文悠哉細雨灘頭釣邈矣凌烟閣上勲¶
昨日城中傳邸報溪翁對面不曾聞¶
　　　五疊綸字韻¶
清潭百尺裊風綸楊柳芙蓉四面分前去桃源知有路¶
後来甫里亦能文筆床影落天池月茶竈銘書鼎足勲¶
一事最竒曾未有龍吟近在枕邊聞¶
　　　疊舟字韻¶
<pb:KR4e0149_WYG_036-11a>¶
越相鴟夷老一舟南征新息困壺頭人間岐路古今在¶
江上烟波日夜浮詩巻釣竿新谷水石渠金馬舊瀛洲¶
寺廊斜日青衿散猶想兒童挾策遊¶
　　　再疊¶
蓮葉空聞太乙舟五湖今在鶴涇頭行牽藻荇隨橈去¶
卧看雲山隔樹浮返照入簾經别浦微風引纜又前洲¶
江鄉不辨東山具到處從人説淡遊¶
　　　至夕觀書有感用甲申紀夢韻¶
<pb:KR4e0149_WYG_036-11b>¶
詩人空復惱靑蠅黑白人間本自明試論當年齊景富¶
何如千古伯夷名悠悠總到閒邊熄赫赫常於靜裏萌¶
斜月西樓見梅影一枝淸傍綺忩橫¶
　　　南村約菴相携為北野先生八十壽自今歲一¶
　　　　行之賦此為例十一月二十九日也¶
北野先生初八十南山勝㑹恰三人桑榆並照林間影¶
松栢爭看雪後身賸有風神飛藻翰絶無塵土上冠巾¶
百齡前去知非遠歲一稱觴亦未頻¶
<pb:KR4e0149_WYG_036-12a>¶
　　　㑹許一菴葬(臘月十二日/)¶
素車揺曵古城東猶記題詩壽一翁往事只今成曉夢¶
後生何地挹淳風遺言了了人能誦餘業蕭蕭道未窮¶
一片洞涇原上石有誰提筆贊林宗¶
　　　立春日招味苓嘗酒¶
東忩小鳥聒清晨坐擁靑綾憶古人心醉六經千古事¶
眼看七十四囘春芒鞋不踏紛華地藤杖能扶健在身¶
梅蕚茶花待公久一杯来試雪香新¶
<pb:KR4e0149_WYG_036-12b>¶
　　　丁亥元日拜闕罷與客言有感客去燭至疊前¶
　　　　蠅字韻¶
誤筆休看畫裏蠅殘書且趂夜燈明高才自古難為繼¶
匹士尋常亦顧名巨浸稽天来蟻穴喬林翳日起勾萌¶
君王聖德今堯舜曾見庚庚卜大橫¶
　　　三人醉後書¶
醉人那可問往事不湏詳咄咄憂為樂紛紛靜裏忙攫¶
金寧顧市挾䇿亦亡羊一笑堪誰語梅花在短墻¶
<pb:KR4e0149_WYG_036-13a>¶
　　　觀書有感¶
兀兀燈前千古思古人心在不同時同時只好今人笑¶
暮夜懷金尚畏知¶
春蠶黙黙五絲成絡緯中宵百變聲分席孔堂誰第一¶
兩言博約盡平生¶
旣醉鳬鷖寫治安邠風七月畫艱難施為次第分明在¶
只恐塵編倒背看¶
老質功多踐履艱下探淵海上高山年来此事從人意¶
<pb:KR4e0149_WYG_036-13b>¶
只在從容數語間¶
錢穀簿書歸俗吏天人性命合時賢世間尚有宫啇在¶
敢道期亡便絶絃¶
　　　約菴先生壽七十五偕諸公携酒為慶詩以先¶
　　　　之二月七日也¶
南村北野遞賡酬次第賓筵接太丘樂國未輸清潁曲¶
德星今在瑁湖頭墻桃暗結長春果徑竹新添記海籌¶
從此酒杯公莫算東園幾日又清秋¶
<pb:KR4e0149_WYG_036-14a>¶
　　　東園憶味苓翁¶
梅花已作魚鱗白櫻蕋初含荳蔲紅詩老閉門空覔句¶
槐陰幾日又薰風¶
　　　薛民望號九山持巻乞詩¶
西北三江帶五湖九山清勝結吾廬風煙陸瑁家相近¶
水石王蒙畫不如長日林光圍几席有時空翠落衣裾¶
鶴書未論他年事門外時来長者車¶
　　　二月七日壽約菴先生有園桃暗結長春果之¶
<pb:KR4e0149_WYG_036-14b>¶
　　　　句後十九日先生得孫詩以賀之仍用前韻¶
先生七十五春秋始抱蘭枝第一籌来晩恰符園果䜟¶
名成湏著錦標頭家書便合添千巻身世真堪老一丘¶
却望壽筵無幾日酒杯重疊費公酬¶
　　　辰孫將赴秋山甥館其兄有詩依依不忍離别¶
　　　　之意予謂孫之情殆有甚焉因書此慰之勤¶
　　　　學以立身親賢以自輔平日之耄言多矣體¶
　　　　而行之將來之顯揚秋山且望焉而何有於¶
<pb:KR4e0149_WYG_036-15a>¶
　　　　一時之離濶也孫其勉之¶
庭萱入望雁行分風木仍牽夢裏魂欲盡此情難亦易¶
夜燈時省白頭言¶
　　　禽言¶
忩鷄喔喔鳴未巳更着山禽喚人起鷄鳴不醒喚不譍¶
近来銅壺有六更吁嗟乎爾禽空復情¶
有客苦無酒提壺向鄰沽山禽當我前笑我提壺盧壺¶
盧壺盧我自提爾自不提聒聒鳴何為¶
<pb:KR4e0149_WYG_036-15b>¶
　　　橋亭成有作呈南村約菴諸公¶
田野歌平政輿梁揭勝亭翬飛天不盡鰲鎮物常寧吉¶
夢先經始豐年協地靈白頭何幸也還此照淸泠¶
　　　題張秋山舊扇王孟仁畫¶
王郎近代丹青手寫出秋山意外淸遺跡宛然人不見¶
臨風無限古今情¶
　　　東湖錢君縹藏其母林夫人繡桃竹雙鷄遺命¶
　　　　其子國用求題識觀其運思精妙王淵邊文¶
<pb:KR4e0149_WYG_036-16a>¶
　　　　進之寫生也時風下移事多茍簡有愧於斯¶
　　　　人多矣賦絶句以歸之¶
周漢遺文刼火深晉唐緗素亦烟沉靑縑一尺絲千縷¶
畱與閨門作佩箴¶
　　　亭橋次尤南渠韻¶
金沙新跡古亭橋平界靑𡨕壓翠濤龍見不從神物化¶
翬飛還比夢中高憑闌及我閒無病題柱看君老向豪¶
為謝笻枝莫相遠晩途銜策正湏操¶
<pb:KR4e0149_WYG_036-16b>¶
　　　前題次周北野韻¶
城中每見説三亭城外紅闌此日凭多事只從春夢起¶
好詩今作畵圖稱金沙玊澗交旋擁布襪青鞋穩降升¶
百年如此良不惡隴頭休問鶴書徴¶
　　　五月一日行東園¶
憂来不知端撫心飜自疑雖慙風雲氣寧復兒女痴園¶
林既成趣書巻亦堪依如何廿年意觸眼還在兹瘦馬¶
愁遠道羈禽懷故枝往事已如此後来安可期焉得還¶
<pb:KR4e0149_WYG_036-17a>¶
吾故高眠看雲飛¶
　　　兼善赴義塾南渠有詩予亦繼作八月廿四日¶
　　　　也¶
蘭堂拙館舊游歌屈指年光六十過師席再登傳父子¶
書香一脉㑹松蘿靑燈黃巻瞻依切時雨春風感繫多¶
他日分明眼前事庭柯落葉水囘波¶
　　　九月七日東園先生壽七十三詩以祝之(用前/壽約)¶
　　　　(菴/韵)¶
<pb:KR4e0149_WYG_036-17b>¶
東園此日正淸秋前去重陽只兩籌酒盞不隨元亮後¶
菊花先揷紫微頭國㤙寵報延三世家學真傳自九丘¶
杖履造朝今未論百年詩㑹要公酬¶
　　　九日諸公㑹石橋新樓望東園作¶
東園樓外復東樓囘首園亭滿目秋黃菊紫萸今日㑹¶
曲街委巷少年游時移物運誰能挽地夐天高直耐愁¶
看取五陵豪俊子金丸終日話封侯¶
　　　約菴促予西行且有早歸之約詩以答之¶
<pb:KR4e0149_WYG_036-18a>¶
風波踪跡病中身歸卧靑山荷主恩礱石方思豫丘首¶
賜環何意復衡門西風建業追遊地斜日呉江别酒尊¶
願託餘光照衰朽杖藜還繞陸家村¶
　　　諸廣文餞予龍潭僧舍别後有懷味苓¶
聽鶴亭前欲上潮龍潭落木晩蕭蕭愁来别酒難成醉¶
老去詩翁不可招地下騷壇自旗鼓人間博局幾盧梟¶
翠蘿金盌當時句殘月空梁獨自謡¶
　　　晩坐東軒覩水木山亭知為夏忠靖公賜第感¶
<pb:KR4e0149_WYG_036-18b>¶
　　　　舊懷賢得絶句八首¶
乾坤身世五湖萍南北風塵兩鬂星獨坐小軒成一笑¶
平生到處有山亭(右總/序)¶
紫藤蒼栢間三峰曲檻囘軒面面通四十年来忘不得¶
連甍如霧此堂空(右趙錦衣希明宅乙夘至庚申/居之今再易主舊跡一新矣)¶
重到長安跡屢移南峰小院亦崔嵬梨花檻格蒲萄架¶
勾引鄉園入夢思(右南城徐學士宅丁卯召修書仍主/趙氏戊辰居此有憶家園二十四首)¶
絶壁連彎秀幾重淸池倒浸玊芙蓉別来往事那堪記¶
<pb:KR4e0149_WYG_036-19a>¶
總付西軒一笑中(右龍驤街後宅癸酉再入至辛巳居之/得謗時緝事者屢至其下或執炙行)¶
(觴而人不知也然/事乃以是得白)¶
小作山林窄作池一亭飛起桂叢西長沙舊跡文皇賜¶
千載都人路不迷(以下皆/夏氏宅)¶
東墻緑水帶逶迤北户連峰湧翠眉正是皇州佳麗處¶
草堂容我坐吟詩(山在軒前登其上秦淮鍾阜宫闕/樓臺舉在目前真城中勝地也)¶
長沙厚德魏安陽(見蘇/州志)禹績東南澤更長坐挹遺踪想¶
明盛又從東里到文襄(忠靖治水而民以安文襄督賦/而民以裕皆大有功於東南者)¶
<pb:KR4e0149_WYG_036-19b>¶
(文襄忠靖所保留其/用則東里之薦也)¶
水土平来澤國秋陳紅相望十三州於今此意從誰語¶
惟有江淮日夜流(近歲往往有議文襄謂其法不可復行/者而田野之氓終不以為然也故於)¶
(此見/之)¶
　　　訪客江上作¶
尚憶當年别何言此地逢乾坤真浩蕩阡陌任衡縱妙¶
舞湏長袖幽尋稱短笻龍江今夜月知復為誰容¶
　東江家藏集巻三十六¶
